38 AENEIDOS VI. v. 1:31.

Dis geniti, potuere. Tenent media omnia silvae,

Cocytusque siuu'labens circumvenit atro.

Quod, si tantus amor menti, si tanta cupido est,

Bis Stygios innare lacus, bis nigra videre

Tartara, et inmun juvat induigere labori ;

Accipe, quae peragenda prius. Latet arbore opaca

Aureus et foliis, et lento vimine, ramus,

J unoni infernae dictus sacer ι hunc tegit omnis

Lucus, et obscuris claudunt convallibus umbrae.

Sed non ante datur telluris operta subire,

Aur-icomos quam quis decerpserit arbore fetus.

Hoc sibi pulchra suum ferri Proserpina munus

Instituit. Primo avolso, non deficit alter

Aureus ; et simili frondescit virga metallo.

Ergo alte vestiga oculis, et rite repertum

Carpe manu. Namque ipse volens facilisque sequetur,

Si te fata vocant ε aliter, non viribus ullis

Vincere, nec duro poteris convellere ferro.

Praeterea, jacet exanimum tibi corpus amici,

(Heu ! nescis) totamque incestat funere classem ;

Dum consulta petis, nostroque in limine pendes.

Sedibus hunc refer ante suis, et conde sepulcro.

Duc nigras pecudes ε ea prima piacula sunto.

Sic demum lucos Stygios, regna invia vivis,

Adspicies. Dixit 3 pressoque obmutuit ore.
Aeneas moesto defixus lumina voltu

Ingreditur, linquens antrum ; caecosque volutat

Eventus animo secum. Cui fidus Achates


v.> 47. AENEIDOS XII. ‘221

Ut primum fari potuit, sic institit ore:

Quam pro me curam geris, hanc precor, optime, pro
Deponas, letumque sinas pro laude pacisci. [me
Et nos tela, pater, ferrumque haud debile, dextra
Spargimus; et nostro sequitur de voluere sanguis.
Longe illi dea mater erit, quae nube fugacem
Feminea tegat, et vanis sese occulat umbris.

At regina, nova pugnae conterrita sorte,
Flebat ς et ardentem generum moritura tenebat:
Turne, per has ego te lacrimas, per, si quis Amatae
Tangit honos animum 3 spes tu nunc una, senectae
Tu requies miserae ; decus imperiumque Latini
Te penes; in te omnis domus inclinata recumbit ς
Unum oro ε desiste manum committere Teucris,
Qui te cumque manent isto certamine casus, [quarn
Et me, Turne, manent. Simul haec invisa relin-
Lumina, nec generum Aenean captiva videbo.
Accepit vocem lacrimis Lavinia matris
Flagrantis perfusa genas: cui plurimus ignem
Subjecit rubor, et calefacta per ora cucurrit.
Indum sanguineo veluti violaverit ostro
Si quis ebur, aut mixta rubent ubi lilia multa
Alba rosa: talis virgo dabat ore colores.

Illum turbat amor, figitque in virgine vultus:
Ardet in arma magis ; paucisque affatur Amatam:
Ne, quaeso, ne me lacrimis, neve omine tanto,
Prosequere, in duri certamina Martis euntem,

O mater! neque enim Turno mora libera mortis.


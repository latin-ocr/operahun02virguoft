140 AENEmos ix. v. 464.

Quisque suas3 variisque acuunt rumoribus iras.
Quin ipsa arrectis, visu miserabile! in hastis
Praefigunt capita, et multo clamore sequuntur,
Euryali et Nisi.

Aeneadae duri murorum in parte sinistra
Opposuere aciem, nam dextera cingitur amni ;
Ingentisque tenent fossas, et turribus altis

Stant moesti: simul ora virum praefixa movebant,
Nota nimis miseris, atroque fluentia tabo.

Interea pavidam volitans pennata per urbem
Nuntia Fama ruit, matrisque allabitur auris
Euryali : at subitus miserae calor ossa reliquit ς
Excussi manibus radii, revolutaque pensa.

Evolat infelix, et, femineo ululatu,

Scissa comam, muros amens atque agmina cursu
Prima petit ; non illa virum, non illa pericli, [pletz
Telorumque, mernor3 coelum dehinc questibus im·
Hunc ego te, Euryale, adspicio ἓ tune, illa senectae
Sera meae requies, potuisti linquere solam,
Crudelis? nec te, sub tanta pericula missurn,
Affari extremum miserae data copia matri ?

Heu! terra ignota, canibus date praeda Latinis,
Alitibusque‚ jaces! nec te tua funera mater
Produxi, pressive oculos, aut vulnera lavi,

Veste tegens, tibi quam noctes festina diesque
Urguebam, et tela curas solabar anilis.

Quo sequar? aut quae nunc artus,avolsaque membra,
Et funus lacerum, tellus habet? hoc mihi de te,


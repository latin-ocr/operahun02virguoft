π.. 492. AENEIDOS XII. 237

Poplite subsidens: apicem tamen incita summum
Hasta tulit, summasque excussit vertice cristas.
Tum vero assurgunt irae, insidiisque subactus,
Diversus ubi sensit equos currumque referri,
Multa Jovem et laesi testatus foederis aras,

Jam tandem invadit medios ; et, Marte secundo
Terribilis, saevam nullo discrimine caedem
Suscitat, irarumque omnis effundit habenas.

Quis mihi nunc tot acerba deus, quis carmine cae·
Diversae, obitumque ducum, quos aequore toto [des
Inque vicem nunc Turnus agit, nunc Troius heros,
Expediat? Tanton' placuit concurrere motu,
Jupiter, aeterna gentis in pace futuras ?

Aeneas Rutulum Sucronem, (ea prima ruentis
Pugna loco statuit Teucros) haud multa moratus,
Excipit in latus; et, qua fata celerrima, crudum
Transadigit costas et crates pectoris ensem. [rem‚
Turnus equo dejectum Amycum, fratremque Dio-
Congressus pedes, hunc venientem cuspide longa,
Hunc mucrone, ferit ; curruque abscisa duorum
Suspendit capita, et rorantia sanguine portat.

Ille Talon Tanaimque neci, fortemque Cethegum,
Tris uno congressu, et moestum mittit Onyten‚
Nomen Echionium, matrisque genus Peridiae;
Hic fratres, Lycia missos et Apollinis agris,

Et, juvenem exosum nequidquam bella, Menoeten
Arcada: piscosae cui circum flumina Lernae

Ars fuerat, pauperque domus 3 nec nota potentum


148 AENfflDos 1x. v. 688,

Tum magis increscunt animis discordibus irae ς
Et jam collecti Troe's glomerantur eodem,
Et conferre manum et procurrere longius audent.
Ductori Turno, diversa in parte furenti,
Turbantique viros, perfertur nuntius, hostem
Fervere caede nova, et portas praebere patentis.
Deserit inceptum, atque, immani concitus ira,
Dardaniam ruit ad portam, fratresque superbos ;
Et primum Antiphaten, is enim se primus agebat,
Thebana de matre nothum Sarpedonis alti,
Conjecto sternit jaculo : volat Itala cornus
Aera per tenerum, stomachoque infixa sub altum
Pectus abit ε reddit specus atri volneris undam
Spumantem, et fixo ferrum in pulmone tepescit.
Tum Meropem atque Erymanta manu, turn sternit
Aphidnum 3
Tum Bitian ardentem oculis, animisque frementem ;
Non jaculo, neque enim jaculo vitam ille dedisset ε
Sed magnum stridens contorta phalarica venit,
Fulminis acta modo 5 quam nec duo taurea terga,
Nec duplici squama lorica fidelis„ et auro,
Sustinuit ε collapsa ruunt immania membra. [gens:
Dat tellus gemitum, et clipeum super intonat in·
Qualis in Euboico Baiarum littore quondam
Saxea pila cadit, magnis quam molibus ante
Constructam ponto jaciunt ; sic illa ruinam
Prona trahit, penitusque vadis illisa recumbit:
Miscent se maria, et nigrae attolluntur arenae:


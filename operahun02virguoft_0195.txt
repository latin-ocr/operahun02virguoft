v. 19. AENEIDOS XI. 187

Ne qua mora ignaros, ubi primum vellere signa
Annuerint superi, pubemque educere castris,
Impediat, segnisve metu sententia tardet.

Interea socios, inhumataque corpora, terrae
Mandemus 3 qui solus honos Acheronte sub imo est.
Ite, ait ς egregias animas, quae sanguine nobis
Hanc patriam peperere suo, decorate supremis
Muneribus z moestamque Evandri primus ad urbem
Mittatur Pallas, quem, non virtutis egentem,
Abstulit atra dies, et funere mersit acerbo.

Sic ait illacriman33 recipitque ad limina gressum,
Corpus ubi exanimi positum Pallantis Acoetes
Servabat senior, qui Parrhasio Evandro
Armiger ante fuit3 sed non felicibus aeque
Tum comes auspiciis caro datus ibat alumno.
Circum omnis famulumque manus, Trojanaque tur-
Et moestum Iliades crinem de more solutae. [ba,

Ut vero Aeneas foribus sese intulit altis,
Ingentem gemitum tunsis ad sidera tollunt
Pectoribus, moestoque immugit regia luctu.

Ipse, caput nivei fultum Pallantis et ora

Ut vidit, levique patens in pectore volnus
Cuspidis Ausoniae, lacrimis ita fatur obortis ε
Tene, inquit, miserande puer, cum laeta veniret,
Invidit Fortuna mihi, ne regna videres

Nostra, neque ad sedes victor veherere paternas ἓ
Non haec Evandro de te promissa parenti
Discedens dederam, cum, me complexus euntem,

Aa2


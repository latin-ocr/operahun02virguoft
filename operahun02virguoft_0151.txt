v. 548. AENEIDOS IX. 143

Ense levis nudo, parmaque inglorius alba.

Isque, ubi se Turni media inter millia vidit,

Hinc acies, atque hinc acies adstare Latinas ς

Ut fera, quae, densa venantum septa corona,
Contra tela furit, seseque haud nescia morti
Injieit, et saltu supra venabula fertu1·;

Haud aliter juvenis medios moriturus in hostis
Irruit ς et, qua tela videt densissima, tendit.

At, pedibus longe melior, LycuS‚ inter et hostis,
Inter et arma, fuga muros tenet; altaque certat
Prendere tecta manu, sociumque attingere dextras.
Quem Turnus, pariter cursu teloque secutus,
Increpat his victor: Nosti-asne evadere, demens,
Sperasti te posse manus? simul arripit ipsum
Pendentem, et magna muri curn parte revellit :
Qualis,ubi aut leporem,aut candenti corpore cycnum,
Sustulit, alta petens, pedibus Jovis armiger uncis ;
Quaesitum aut matri multis balatibus agnum
Martius a stabulis rapuit lupus. Undique clamor
Tollitur. Invadunt, et fossas aggere complent:
Ardentis taedas alii ad fastigia jactant.

Ilioneus saxo atque ingenti fragmine montis
Lucetium, portae subeuntem, ignisque ferentem;
Emathiona Liger, Corynaeum sternit Asylas ;
Hic jaculo bonus, hie longe fallente sagitta ε
Ortygium Caeneus, victorem Caenea Turnus; [que‚
Turnus Itym,Cloniumque, Dioxippum, Promolum-
Et Sagarim, et, summis stantem pro turribus, Idan;


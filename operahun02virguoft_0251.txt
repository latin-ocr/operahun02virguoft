v. 659. AENEIDOS XII. 243

Praeterea regina, tui fidissima, dextra

Occidit ipsa sua, lucemque exterrita fugit.

Soli pro portis Messapus et acer Atinas
Sustentant aciem z circum hos utrimque phalanges
Stant densae, strictisque seges mucronibus horret
Ferrea ς tu currum deserto in gramine versas.
Obstupuit, varia confusus imagine rerum,
Turnus, et obtutu tacito stetit : aestuat ingens
Uno in corde pudor, mixtoque insania luctu,

Et Furiis agitatus amor, et conscia virtus.

Ut primum discussae umbrae, et lux reddita men·
Ardentis oculorum orbis ad moenia torsit [ti‚
Turbidus, eque rotis magnam respexit ad urbem.
Ecce ! autern flammis, inter tabulata volutus,

Ad coelum undabat vortex, turrimque tenebat 3
Turrim, compactis trabibus quam eduxerat ipse,
subdideratque rotas, pontisque instraverat altos.
Jam jam fata, soror, superant 3 absiste morari ε
Quo deus,et quo dura vocat Fortuna‚sequamur. [est
Stat conferre manum Aeneae ; stat, quidquid acerbi
Morte, pati: nec me indecorem, germana, videbis
Amplius. Hunc, oro, sine me furere ante furorem.
Dixit; et e curru saltum dedit ocius arvis,
Perque hostis, per tela, ruit ; moestamque sororem
Deserit, ac rapido cursu media agmina rumpit.
Ac, veluti, montis saxum de vertice praeceps
Cum ruit, avolsum vento, seu turbidus imber
Proluit, aut annis solvit sublapsa vetustas,

11112


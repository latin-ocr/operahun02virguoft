120 AENEIDOS VIII. vs 663ae

Hic exsultantis Salios, nudosque Lupercos,
Lanigerosque apices, et lapsa ancilia coelo,
Extuderat : castae ducebant sacra per urbem
Pilentis matres in mollibus. Hinc procul addit
Tartareas etiam sedes, alta ostia Ditis ς
Et scelerum poenas, et te, Catilina, minaci
Pendentem scopulo, Furiarumque ora trementem:
secretosque pios ; his dantem jura Catonem.

Haec inter tumidi late maris ibat imago
Aurea ; sed fluctu spumabant caerula cano ς
Et circum, argento clari, delphines in orbem
Aequora verrebant caudis, aestumque secabant.

In medio classis aeratas, Actia bella,

Cernere erat ; totumque instructo Marte videres
Fervere Leucaten, auroque effulgere fluctus.

Hinc Augustus agens Italos in proelia Caesar
Cum Patribus, Populoque‚ Penatibus et magnis dis,-
Stans celsa in puppi: geminas cui tempora flammas
Laeta vomunt, patriumque aperitur vertice sidus.
Parte alia ventis et dis Agrippa secundis,

Arduus, agmen agens: cui, belli insigne superbum,
Tempora navaIi fulgent rostrata corona.

Hinc ope barbarica variisque Antonius armis,
'victor ab Aurorae populis, et littore rubro,
Aegyptum, viresque Orientis, et ultima secum
Banu-samin sequiturque‚nefas! Aegyptia conjunx.
Una omnes ruere, ac totum spumare, reductis
(fonvolsum remis, rostrisque tridentibus, aequor.


194 AENEIDOS VIII. v. 2151

Discessu mugire boves, atque omne querelis
Impleri nemus, et colles clamore relinqui.
Reddidit una bourn vocem, vastoque sub antro!
Mugiit, et Caci spem custodita fefellit.

Hic vero Alcidae furiis exarserat atro

Felle dolor : rapit arma manu, nodisque gravatum
Robur ς et aetherii cursu petit ardua montis.
Tum primum nostri Cacum videre timentem,
Turbaturnque oculis. Fugit ilicet ocior Euro,
Speluncamque petit ι pedibus timor addidit alas.
Ut sese inclusit, ruptisque immane catenis
Dejecit saxum, ferro quod et arte paterna
Pendebat‚ fultosque emuniit objice postes,
Ecce! furens animis aderat Tirynthius; omnemque
Accessum lustrans huc ora ferebat, et illuc,
Dentibus infrendens. Ter totum, fervidus ira,
Lustrat Aventini montem ; ter saxea tentat
Limina nequidquam ; ter fessus valle resedit.
Stabat acuta silex, praecisis undique saxis,
Speluncae dorso insurgens, altissima visu ς
Dirarum nidis domus opportuna volucrum.
Hanc, nt pronajugo laevum incumbebat ad amnem,
Dexter, in adversum nitens, concussit, ct imis
Avolsam solvit radicibus ς inde repente

Impulit : impulsu quo maximus insonat aether,
Dissultant ripae, refluitque exterritus amnis.

At specus, ct Caci detecta apparuit ingens
Regia, et umbrosae penitus patuere cavernae z


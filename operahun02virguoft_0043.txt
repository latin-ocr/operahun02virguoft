v. 47. AENEIDOS VI. 35

Ante fores, subito non voltus, non color unus,

Non comtae mansere comae ε sed pectus anhelum,

Et rabie fera corda tument ς majorque videri,

Nec mortale sonans ς afflata est numine quando

Jam propiore dei. Cessas in vota precesque,

Tros, ait, Aenea? cessas? neque enim ante dehiscent

Attonitae magna ora domus. Et, talia fata,

Conticuit. Gelidus Teucris per dura cucurrit

Ossa tremor, funditque preces rex pectore ab imo :
Phoebe, gravis Trojae semper miserate labores,

v Dardana qui Paridis direxti tela manusque

Corpus in Aeacidae ; magnas obeuntia terias

Tot maria intravi, duce te, penitusque repostas

Massylum gentis, praetentaque Syrtibus arva ς

Jam tandem Italiae fugientis prendimus oras.

Hac Trojana tenus fuerit Fortuna secuta.

Vos quoquc Pergameae jam fas est parcere genti,

Dique deaeque omnes, quibus obstitit Ilium, et in-

Gloria Dardaniae. Tuque‚o sanctissima vates! [gens

Praescia venturi, da, non indebita posco

Regna meis fatis, Latio considere Teucros,

Errantisque deos, agitataque numina Trojae.

Tum Phoebo et Triviae solido de marmore templum

Instituam, festosque dies de nomine Phoebi.

Te quoqne magna manent regnis penetralia nostris ε

Hic ego namque tuas sortis, arcanaque fata,

Dicta meae genti, ponam, lectosque sacrabo,

Alma, viros. Foliis tantum ne carmina manda,

ΕΩ


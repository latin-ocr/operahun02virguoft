v. 691. AENEIDOS XI. 211

Corpora ε sed Buten aversum cuspide fixit
Loricam galeamque inter, qua colla sedentis
Lucem, et laevo dependet parma lacerto ι
Orsilochum‚fugiens,magnumque agitata per orbem,
Eludit gyro interior, sequiturque sequentem ;
Tum validam perque arma viro,perque ossa, securim,
Altior exsurgens, oranti et multa precanti,
Congeminat ε volnus calido rigat ora cerebro.
Incidit huic, subitoque adspectu territus haesit,
Appenninicolae bellator filius Auni,
Haud Ligurum extr'emus,dum fallere fata sinebant.
Isque, ubi se nullo jam cursu evadere pugnae
Posse, neque instantem reginam avertere, cernit,
Consilio versare dolos ingressus et astu,
Incipit haec ε Quid tam egregium, si femina forti
Fidis equo ? dimitte fugam, et te comminus aequo
Mecum crede solo, pugnaeque accinge pedestri:
Jam nosces, ventosa ferat cui gloria laudem.
Dixit: at illa, furens, acrique accensa dolore,
Tradit equum comiti, paribusque resistit in armis,
Ense pedes nud0‚ puraque interrita parma.
At juvenis, vicisse dolo ratus, avolat ipse,
Haud mora ς conversisque fugax aufertur habenis,
Quadrupedemque citum ferrata calce fatigat.
Vane Ligus, frustraque animis elate superbis,
Nequidquam patrias tentasti lubricus artis ς
Nec fraus te incolumem fallaci perferet Auno.

Haec fatur virgo ; et, pernicibus ignea plantis,
,D d 2


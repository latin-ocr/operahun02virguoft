222 AENEIDOS XII. v. 75.

Nuntius haec Idmon Phrygio mea dicta tyranno,
Haud placitura, refer: Cum primum crastina coelo,
Puniceis invecta rotis, Aurora rubescit, [escant,
Non Teucros agat in Rutulos: Teucrum arma qui-
Εἰ Rutulum ; nostro dirimamus sanguine bellum.
Illo quaeratur conjunx Lavinia campo.

Haec ubi dicta dedit, rapidusque in tecta recessit,
Poscit equos, gaudetque tuens ante ora frementis,
‘Pilumno quos ipsa decus dedit Orithyia;

Qui candore nives anteirent, cursibus auras.
Circumstant properi aurigae, manibusque lacessunt
Pectora plausa cavis, et colla comantia pectunt.
Ipse dehinc, auro squalentem alboque orichalco,
Circumdat loricam humeris ; simul aptat habendo
Ensemque‚ clipeumque, et rubrae cornua cristae 3
Ensem, quem Dauno ignipotens deus ipse parenti
Fecerat, et Stygia candentem tinxerat unda.

Exin, quae mediis, ingenti adnixa columnae,
Aedibus adstabat, validam vi corripit hastam,
Actoris Aurunci spolium 3 quassatque trementem,
Vociferans: Nunc, 0 nunquam frustrata vocatus
Hasta meos! nunc tempus adest3 te maximus Actor,
Te Turni nunc dextra gerit : da sternere corpus,
Loricamque manu valida lacerare revolsam
Semiviri Phrygis, et foedare in pulvere crinis,
vibratos calido ferro, myrrhaque madentis.

His agitur furiis z totoque ardentis ab ore
Scintillae absistunt ; oculis micat acribus ignis:


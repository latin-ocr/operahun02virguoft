2 AENEIDOS V. v. 18.

Spondeat‚ hoc sperem Italiam contingere coelo.
Mutati transversa fremunt et vespere ab atro
Consurgunt venti, atque in nubem cogitur ae'r:
Nec nos obniti contra, nec tendere tantum,
sufficimus. Superat quoniam Fortuna. sequamur ;
Quoque vocat, vertamus iter. Nec littora longe
Fida reor fraterna Erycis, portusque Sicanos 3

Si modo rite memor servata remetior astra.

Tum pius Aeneas : Equidem sic poscere ventos
Jamdudum‚ et frustra cerno te tendere contra.
Flecte viam velis. An sit mihi gratior ulla,

Quove magis fessas optem demittere navis,

Quam quae Dardanium tellus mihi servat Acesten,
Et patris Anchisae gremio* complectitur ossa ?
Haec ubi dicta, petunt portus, et vela secundi
Intendunt Zephyri ; ¹fertur cita gurgite classis 5
Et tandem laeti notae advertuntur arenae.

At, procul excelso miratus vertice montis
Adventum sociasque rates, occurrit Acestes,
Horridus, in jaculis et pelle Libystidis ursae :
Troia, Crimiso conceptum flumine, mater
Quem genuit. Veterum non immemor, ille, paren-
Gratatur reduces, et gaza laetus agresti [tum‚
Excipit, ac fessos opibus solatur amicis-

Postera quum primo stellas oriente fugarat
Clara dies, socios in coetum littore ab omni
Advocat Aeneas, tumulique ex aggere fatur :

Dardanidae magni, genus alto a sanguine divom,


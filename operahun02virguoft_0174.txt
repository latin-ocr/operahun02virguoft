166 AENEIDOS X. v. 354.

Insignis Messapus equis. Expellere tendunt
Nunc hi, nunc illi : certatur limine in ipso
Ausoniae. Magno discordes aethere venti
Proelia ceu tollunt, animis et viribus aequis ε
Non ipsi inter se, non nubila, non mare cedunt ;
Anceps pugna diu Δς stant obnixa omnia contra.
Haud aliter Trojanae acies aciesque Latinae
Concurrunt : haeret pede pes, densusque viro vir.
At parte ex alia, qua saxa rotantia late
Impulerat torrens, arbustaque diruta ripis,
Arcadas, insuetos acies inferre pedestris,
Ut vidit Pallas Latio dare terga sequaci ;
Aspera quis natura loci dimittere quando
Suasit equos ; unum quod rebus restat egenis,
Nunc prece, nunc dictis virtutem accendit amaris:
Quo fugitis, socii ? per, vos, et fortia facta, et
Per ducis Evandri nomen, devictaque bella, [laudi‚
Spemque meam, patliae quae nunc subit aemula
Fidite ne pedibus : ferro rumpenda per hostis
Est via. Qua globus ille virum densissimus urguet ;
Hac vos, et Pallanta ducem, patria alta reposcit.
Numina nulla premunt : mortali urguemur ab hoste
Mortales ε totidem nobis animaeque manusque.
Ecce! maris magna claudit nos objice pontus :
Deest jam terra fugae. Pelagus,Trojamue petemus?
Haec ait, et medius densos prorumpit in hostis.
Obvius huic primum, fatis adductus iniquis,
Fit Lagus: huffe, magno vellit dum pondere saxum,


28 AENEIDOS V. v. 746.

Extemplo socios primumque arcessit Acestem
Et Jovis imperium, et cari praecepta parentis,
Edocet‚ et quae nunc animo sententia constet.
Haud mora consiliis, nec jussa recusat Acestes,
Transcribunt urbi matres, populumque volentem
Deponunt, animos nil magnae laudis egentes,

Ipsi transtra novant, flammisque ambesa reponunt
Robora navigiis ; aptant remosque rudentisque 3
Exigui numero, sed bello vivida virtus.

Interea Aeneas urbem designat aratro,
Sortitusque domos ε hoc Ilium, et haec loca Trojam,
Esse jubet* Gaudet regno Trojanus Acestes,
Indicitque forum, et patribus dat jura vocatis. ο
Tum vicina astris Erycino in vertice sedes
Fundatur Veneri Idaliae3 tumuloque sacerdos,
Ac lucus late sacer, additur Anchiseo.

Jamque dies epulata novem gens omnis, et aris
Factus honos t placidi straverunt aequora venti,
Creber et adspirans rursus vocat Auster in altum.
Exoritur procurva ingens per littora fletus :
Complexi inter se noctemque diemque morantur.
Ipsae Jam matres, ipsi, quibus aspera quondam
Visa maris facies, et non tolerabile nomen,

Ire volunt, omnemque fugae perferre laborem:
Quos bonus Aeneas dictis solatur amicis,

Et consanguineo lacrimans commendat Acestae.
'Tris Eryci vitulos, et Tempestatibus agnam,
Caedere deinde jubet, solvique ex ordine funem,


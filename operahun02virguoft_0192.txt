184 AENEmos x. v. 856.

Sed linquam. Simul, hoc dicens, attollit in aegrum
Se femur3 et, quamquam vis alto volnere tardat,
Haud dejectus, equum duci jubet. Hoc decus illi,
Hoc solamen erat: bellis hoc victor abibat
Omnibus. Alloquitur moerentem, et talibus infit:
Rhoebe, diu, res si qua diu mortalibus ulla est,
Viximus. Aut hodie victor spolia illa cruenta,
Et caput Aeneae, referes, Lausique dolorum
Ultor eris mecum 3 aut, aperit si nulla viam vis,
occumbes pariter. Neque enim, fortissime, credo,
Jussa aliena pati et dominos dignabere Teuc-ros.
Dixit ; et exceptus tergo consueta locavit
Membra, manusque ambas jaculis oneravit acutis,
Aere caput fulgens, cristaque hirsutus equina.
Sic cursum in medios rapidus dedit. Aestuat ingens
Uno in corde pudor, mixtoque insania luctu,
[Et Furiis agitatus amor, et conscia virtus ς]
Atque hie Aenean magna ter voce vocavit.
Aeneas agnovit enim, laetusque precatur :
Sic pater ille deum faciat, sic altus Apollo,
Incipias conferre manum.
Tantum effatus ς et infesta subit obvius hasta.
Ele autem: Quid me, erepto, saevissime, nato,
Terres ἒ haec via sola fuit, qua perdere posses.
Nec mortem horremus, nec divom parcimus ulli.
Desine. Jam venio moriturus, et haec tibi porto
Dona prius. Dixit; telumque intorsit in hostem:
lude aliud super, atque aliud, figitque, volatque-


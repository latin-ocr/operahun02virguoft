v. 215. AENEIDOS IX. 131

Absenti ferat inferias, decoretque sepulcro,
Neu matri miserae tanti sim caussa doloris; ¹
Quae te sola, puer, multis e matribus ausa
Persequitur, magni nec moenia curat Acestae.
Ille autem: caussas nequidquam nectis inanis,
Nec mea jam mutata loco sententia cedit.
Acceleremus, ait3 vigiles simul excitat: illi
Succedunt, servantque vices: statione relicta,
Ipse comes Niso graditur, regemque requirunt.
Cetera per terras omnis animalia somno
Laxabant curaS, et corda oblita laborum:
Ductores Teucrum primi, delecta juventus,
Consilium summis regni de rebus habebant,
Quid facerent, quisve Aeneae jam nuntius esset :
Stant longis adnixi hastis, et scuta tenentes,
Castrorum et campi medio. Tum Nisus et una
Euryalus confestim alacres admittier orant ε
Rem magnam‚p1·etiumque morae fore. Primus Iulus
Accepit trepidos, ac Nisum dicere jussit.
Tum sic Hyrtacides ε Audite ο ! mentibus aequis,
Aeneadae ς neve haec nostris spectentur ab annis,
Quae ferimus. Rutuli, somno vinoque soluti,
procubuere ε locum insidiis conspeximus ipsi,
Qui patet in bivio portae, quae proxima ponto ε
Interrupti ignes, aterque ad sidera fumus
Erigitur: si fortuna permittitis uti,
Quaesitum Aenean ad moenia Pallantea
Mox hic cum spoliis, ingenti caede peracta,

Re>


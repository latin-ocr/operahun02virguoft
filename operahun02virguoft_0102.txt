94· AENEIDOS VII. v. 772.

Ipse, repertorem medicinae talis et artis,
Fulmine Phoebigenam Stygias detrusit in undas.
At Trivia Hippolytum secretis alma recondit
Sedibus, et nymphae Egeriae nemorique relegat :
Solus ubi in silvis Italis ignobilis aevum
Exigeret‚ versoque ubi nomine Virbius esset.
Unde etiam templo Triviae, lucisque sacratis,
Cor-nipedes arcentur equi ; quod littore currum,
Et juvenem, monstris pavidi effudere marinis.
Filius ardentis haud secius aequore campi
Exercebat equos, curruque in bella ruebat.

Ipse inter primos, praestanti corpore, Turnus
Vertitur, arma tenens; et toto vertice supra est.
Cui, triplici crinita juba, galea alta Chimaeram
Sustinet, Aetnaeos efflantem faucibus ignis ε
Tam magis illa fremens, et tristibus effera flammis,
Quam magis effuso crudescunt sanguine pugnae.
At levem clipeum sublatis cornibus Io
Auro insignibat, jam setis obsita, jam bos,
Argumentum ingens, et custos virginis Argus,
Caelataque amnem fundens pater Inachus urna.
Insequitur nimbus peditum, clipeataque totis
Agmina densantur campis, Argivaque pubes,
Auruncaeque manus, Rutuli, veteresque Sicani,
Et Sacranae acies, et, picti scuta, Labici ε
Qui saltus, Tiberine, tuos, sacrumque Numici
Littus, arant, Rutulosque exercent vomere collis,
Circaeumque jugum ς quis Jupiter Anxurus arvis


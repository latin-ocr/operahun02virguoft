v: 662. AENEiDo's x. 177‘

Obvia multa virum demittit corpora morti.
Tum levis haud ultra latebras jam quaerit imago,
Sed,- sublime volans, nubi se immiscuit atrae.
Cum Turnum medio interea fert aequore turbo ;
Respicit, ignarus rerum, ingratusque salutis,
Et duplicis cum voce manus ad sidera tendit :
Omnipotens genitor, tanton' me crimine dignum
Duxisti, ct talis voluisti expendere poenas?
Quo feror? unde abii? quae me fuga,quemve reducet?
Laurentisne iterum muros aut castra videbo ?
Quid manus illa virum, qui me meaque arma secuti ?
Quosne, nefas! omnis infanda in morte reliqui?
Et nunc palantis video, gemitumque cadentum
Accipio. Quid ago? aut quae jam satis ima dehiscat
Terra· mihi? vos o potius miserescite, venti!
In rupes, in saxa, (volens vos Turnus adoro)
Ferte ratem, saevisque vadis immittite Syrtis,
Quo neque me Rutuli, nec conscia fama sequatur.
Haec memorans, animo nunc huc, nunc fluctuat il-
An sese mucrone ob tantum dedecus amens [luc:
Induat, et crudum per costas exigat ensem ς
Fluctibus an Jaciat mediis, et littora nando
Curva petat, Teucrumque iterum se reddat in arma.
Ter conatus utramque viam : ter maxima Juno
Continuit3 juvenemque, animi miserata, repressit.
Labitur alta secans fluctuque aestuque secundo ς
Et patris antiquam Dauni defertur ad urbem.

At Jovis interea monitis Mezentius ardens

ῬΟΜ. ΙΙ. Ζ


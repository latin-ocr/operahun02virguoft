132 AENEIDOS IX. v. 243,

Affore cernetis. Nec nos via fallit euntis:
Vidimus obscuris primam sub vallibus urbem
Venatu assiduo, et totum cognovimus amnem.
Hic, annis gravis, atque animi maturus, Aletes:
Di patrii, quorum semper sub numine Troja est,
Non tamen omnino Teucros delere paratis,
Quum talis animos juvenum, et tam certa tulistis
Pectora. Sic memorans‚humeros dextrasque tenebat
Amborurn ; et voltum lacrimis* atque ora rigabat:
Quae vobis, quae· digna. viri, pro laudibus istis
Praemia posse rear solvi ? pulcherrima primum
Di moresque dabunt vestri ; tum cetera reddet
Actutum pius Aeneas, atque integer aevi
Ascanius, meriti tanti non immemor umquam.
Immo ego VOS, cui sola salus genitore reducto,
Excipit Ascanius, pei· magnos, Nise, Penatis,
Asaaracique Larem, et canae penetralia Yestae‚
obtestor ; quaecumque mihi fortuna fidesque est,
In vestris pono gremiisz revocate parentem ;
Reddite conspectum z nihil illo triste recepto.
Bina dabo argento perfecta, atque aspera signis,
Pocula, devicta genitor quae cepit Arisba ;
Et tripodas geminos3 auri duo magna talenta ;
Cratera antiquum, quein dat Sidonia Dido.
Si vero capere Italiam, sceptrisque potiri,
Contigerit victori, et praedae ducere sortem :
Vidisti, quo Turnus equo, quibus ibat in armis
Aureus : ipsum illum, clipeum cristasque rubentis3


9⁴2 AENEIDOS VII. v. 716.

Nursia, et Hortinae classes, populique Latini ;
Quosque secans, infaustum, interluit Allia, nomen:
Quam multi Libyco volvuntur marmore fluctus,
Saevus ubi Orion hibernis conditur undis,

Vel, quum sole novo densae torrentur aristae

Aut Hermi campo, aut Lyciae flaventibus arvis.
Scuta sonant, pulsuque pedum conterrita tellus.

Hinc AgamemnoniuS, Trojani nominis hostis,
Curru jungit Halesus equ08‚ Turnoque feroces
Mille rapit populos: vertunt felicia Baccho
Massica qui rastris ; et quos de collibus altis
Aurunci misere patreS, Sidicinaque juxta
Aequorag quique Cales linquunt ; amnisque vadosi
Accola Volturni, pariterque Saticulus asper,
Oscorumque manus. Teretes sunt aclydes illis
Tela ; sed haec lento mos est aptare flagello ε
Laevas caetra tegit ε falcati comminus enses.

Nee tu carminibus nostris indictus abibis,
oebalo, quem generasse Telon Sebethide nympha
Fertur, Teleboum Capreas quum regna teneret
Jam senior ε patriis sed non et filius arvis
Contentus, late jam tum ditione premebat
Sarrastis populos,etquae rigat aequora Sarnus, [nae,
Quique Rufras Batalumque tenent,atque arva Celen-
Et quos maliferae despectant moenia Abellae:
Teutonico ritu soliti torquere cateias ;

Tegmina quis capitum raptus de subere cortex ;
Aerataeque micant peltae, micat aereus ensis,


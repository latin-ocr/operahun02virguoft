v. 465. AENEIDOS VII. 83

Fumidus, atque alte spumis exuberat, amnis :
Nec jam se capit unda ; volat vapor ater ad auras.
Ergo iter ad regem, polluta pace, Latinum
Indicit primis juvenum, et jubet arma parari,
Tutari Italiam, detrudere finibus hostem ι
Se satis ambobus, Teucrisque, venire, Latinisque.
Haec ubi dicta dedit, divosque in vota vocavit,
Certatim sese Rutuli exhortantur in arma.
Hunc decus egregium formae movet,atquejuventae;
Hunc atavi reges ; hunc claris dextera factis.
Dum Turnus Rutulos animis audacibus implet,
Allecto in Teucros Stygiis se concitat alis
Arte nova; speculata locum, quo littore pulcher
Insidiis cursuque feras agitabat Iulus.
Hic subitam canibus rabiem Cocytia virgo
Objicit, et noto naris contingit odore,
Ut cervum ardentes agerent : quae prima laborum
Caussa fuit, belloque animos accendit agrestis.
Cervus erat forma praestanti et cornibus ingens,
Tyrrhidae pueri quem, matris ab ubere raptum,
Nun-ibant, Tyrrheusque pater, cui regia parent
Armenta, e't late custodia credita campi.
Assuetum imperiis soror omni Silvia cura,
Mollibus intexens, ornabat, cornua sertis,
Pcctebatque ferum, puroque in fonte lavabat.
Ille, manum patiens, mensaeque assuetus herili,
Errabat silvis ; rursusque‘ad limina nota

Ipse domum sera quamvis sc nocte ferebat.
L 2


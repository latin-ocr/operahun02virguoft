v. 382. AENEIDOS VI. 47

His dictis curae emotae, pulsusque parumper

Corde dolor tristi: gaudet cognomine terra. ’ [quantz
Ergo iter inceptum peragunt, fluvioque propin-

Navita quos jam inde ut Stygia prospexit ab unda

Per tacitum nemus ire, pedemque advertere ripae ;

Sic prior aggreditur dictis, atque increpat ultro:

Quisquis es, armatus qui nostra ad flumina tendis,

Fare age,quid venias3jam istinc et comprime gressum.

Umbrarum hic locus est, Somni, Noctisque soporae:

Corpora viva nefas Stygia vectare carina.

Nec vero Alciden me sum laetatus euntem

Accepisse lacu, nec Thesea, Pirithoumque ;

Dis quamquam geniti, atque invicti viribus, essent.

Tartareum ille manu custodem in vincla petivit,

Ipsius a solio regis traxitque trementem ι

Hi dominam Ditis thalamo deducere adorti.

Quae contra breviter fata est Amphrysia vates :

Nullae hic insidiae tales ; absiste moveri ;

Nec vim tela ferunt ε licet ingens janitor, antro

Aeternum latrans, exsanguis terreat umbras z

Casta licet patrui servet Proserpina limen.

Tro'i'us Aeneas, pietate insignis et armis,

Ad genitorem imas Erebi descendit ad umbras.

Si te nulla movet tantae pietatis imago,

At ramum hunc (aperit ramum qui veste latebat)

Agnoscas. Tumida ex ira tum corda residunt ;

Nec plura his. Ille, admirans venerabile donum

Fatalis virgae, longo post tempore visum,


172 AENEIDOS X. v. 522².

Ille astu subit ; at tremebunda supervolat hasta;
Et, genua amplectens, effatur talia supplex :

Per patrios Mania per spes surgentis Iuli,

Te precor, hanc animam serves natoque, patrique.
Est domus alta 3 jacent penitus defossa talenta
Caelati argenti3 sunt auri pondera, facti
Infectique, mihi. Non hic victoria Teucrum
Vertitur3 aut anima una dabit discrimina tanta.
Dixerat ; Aeneas contra cui talia reddit :
Argenti atque auri memoras quae multa talenta,
Gnatis parce tuis. Belli commercia Turnus
Sustulit ista prior jam tum Pallante peremto.
Hoc patris Anchisae Manes, hoc sentit Iulus.
Sic fatus, galeam laeva tenet, atque, reflexa
Cei-vice orantis, capulo tenus applicat ensem.

Nec procul Haemonides, Phoebi Triviaeque sa-
Infula cui sacra redimibat tempora vitta, [cerdos‚
Totus collucens veste, atque insignibus armis ε
Quem congressus agit campo, lapsumque superstans
Immolat, ingentique umbra tegit3 arma Serestus
Lecta refert humeris, tibi, rex Gradive, tropaeum.

Instaurant acies, Volcani stirpe creatus,
Caeculus, et, veniens Marsorum montibus, Umbro ι

Dardanides contra furit. Anxuris ense sinistram,
Et totum clipei ferro dejecerat orbem.

Dixerat ille aliquid magnum, vimque affore verbo
Crediderat, coeloque animum fortasse ferebat,
Canitiemque sibi et longos promiserat annos.


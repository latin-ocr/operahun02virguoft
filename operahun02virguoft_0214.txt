>²206 AENEIDOS XI. v. 551.

versanti, subito vix haec sententia sedit :
Telum immane, manu valida quod forte gerebat
Bellator, solidum nodis, et robore cocto—
Huic natam, libro et silvestri subere clausam,
Implicat‚ atque habilem mediae circumligat hastae ;
Quam dextra ingenti librans, ita ad aethera fatur :
Alma, tibi hanc, nemorum cultrix, Latonia virgo,
Ipse pater famulam voveo ; tua prima, per auras,
Tela tenens, supplex hostem fugit. Accipe, testor,
Diva, tuam, quae nunc dubiis committitur auris.
Dixit3 et adducto contortum hastile lacerto
Immittit : sonuere undae ε rapidum super amnem
Infelix fugit in jaculo stridente Camilla.
At Metabus, magna propiusjam urguente caterva,
Dat sese fluvio, atque hastam cum virgine victor
Gramineo, donum Triviae, de cespite vellit.
Non illum tectis ullae, non moenibus, urbes
Accepere, neque ipse manus feritate dedisset :
Pastorum et solis exegit montibus aevum.
Hic natam, in dumis, interque horrentia lustra,
Armentalis equae mammis, et lacte ferino,
Nutribat, teneris immulgens ubera labris.
thue pedum primis infans vestigizi plantis
Institerat‚ jaculo palmas oneravit acut0;
Spiculaque ex humero parvae suspendit, et arcum.
Pro crinali auro, pro longae tegmine pallae,
Tigridis exuviae per dorsum a vertice pendent.
Tela manu jam tum tenera puerilia torsit,


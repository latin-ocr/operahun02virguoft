112 AENEIDOS VIII. va 439ae

Tollite cuncta, inquit, coeptosque auferte labores,
Aetnaei Cyclopes, et huc advertite mentem:
Arma acri facienda viro ε nunc viribus usus,
N unc manibus rapidis, omni nune arte magistra.
Praecipitate moras. Nec plura effatus, et illi
Ocius incubuere omnes, pariterque laborem
Sortiti : fluit aes rivis, aurique metallum ;
Volnificnsque chalybs vasta fornace liquescit.
Ingentem clipeum informant, unum omnia contra
Tela Latinorum ; septenosque orbibus orbis
Impediunt. Alii ventosis follibus auras
Accipiunt redduntque : alii stridentia tinguunt
Aera lacu: gemit impositis incudibus antrum.
Illi inter sese multa vi brachia tollunt
In numerum, versantque tenaci forcipe massam.
Haec pater Aeoliis properat dum Lemnius oris,
Evandrum ex humili tecto lux suscitat alma,
Et matutini volucrum sub culmine cantus.
Consurgit senior, tunicaque inducitur artus,
Et Tyrrhena pedum circumdat vincula plantis:
Tum lateri atque humeris Tegeaeum subligat ensem,
Deniissa ab laeva pantherae terga retorquens.
Nec non et gemini custodes limine ab alto
Praecedunt gressumque canes comitantur herilem.
Hospitis Aeneae sedem et secreta petebat,
Sermonum memor ct promissi muneris‚-heros.
Nec minus Aeneas se matutinus agebat.
Filio-s huic Pallas, illi comes ibat Achates.


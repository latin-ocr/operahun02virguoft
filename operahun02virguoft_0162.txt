154· AENEIDOS X. v. 20.

Cernis ut insultent Rutuli, Turnusque feratur

Per medios insignis equis, tumidusque secundo
Marte ruat? Non clausa teguntjam moenia Teucros:
Quin intra portas atque ipsis proelia miscent
Aggeribus moerorum 3 et inundant sanguine fossae.
Aeneas ignarus abest. Numquamne levari
Obsidione sines? muris iterum imminet hostis
Nascentis Trojae ς nec non exercitus alter,
Atque iterum in Teucros Aetolis surgit ab Arpis
Tydides. Equidem credo mea volnera restant ς

Et tua progenies mortalia demoror arma Ξ

Si sine pace tua, atque invito numine, Troe's
Italiam petiere ; luant peccata, neque illos
Juveris auxilio : sin, tot responsa secuti, [quam
Quae Superi Manesque dabant3 cur nunc tua quis-
Vertere jussa potest ? aut cur nova condere fata ?
Quid repetam exustas Erycino in littore classis ?
Quid tempestatum regem, ventosque furentis
Aeolia excitos ? aut actam nubibus Irim?

Nune etiam Manis (haec intentata manebat

Sors rerum) movet ; et, superis immissa repente,
Allecto medias Italum bacchata per urbis.

Nil super imperio moveor ε speravimus ista,

Dum fortuna fuit : vincant, quos vincere mavis.
Si nulla est regio, Teucris quam det tua conjunx
Dura3 per eversae, genitor, fumantia Trojae
Excidia obtestor, liceat dimittere ab armis
Incolumem Ascanium, liceat superesse nepotem.


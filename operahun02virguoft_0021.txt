v. 326. AENEIDOS V. 113

Transeat elapsus prior, ambiguumve relinquat.
Jamque fere spatio extremo, fessique, sub* ipsam
Finem adventabant ; levi curn sanguine Nisus
Labitur infelix, caesis ut forte juvencis

Fusus humum viridisque super madefecerat herbas.
Hic juvenis, jam victor ovans, vestigia presso
Haud tenuit titubata solo ; sed pronus in ipso
Concidit immundoque fimo, sacroque cruore.

Non tamen Euryali, non ille oblitus amorum ε
Nam sese opposuit ὃειΙὶο, per lubrica surgens ς

Ille autem spissa jacuit revolutus arena.

Emicat Euryalus, et, munere victor amici,

Prima tenet, plausuque volat fremituque secundo.
Post Helymus subit, et, nunc tertia palma, Diores.

- Hic totum caveae consessum ingentis, et ora

Prima patrum, magnis Salius clamoribus implet,
Ereptumque dolo reddi sibi poscit honorem.
Tutatur favor Euryalum, lacrimaeque decorae,
Gratior et pulchro veniens in· corpore virtus,
Adjuvat et magna proclamat voce Diores,

Qui subiit pahnae5 frustraque ad praemia venit
Ultima, si primi Salio redduntur honores.

Tum pater Aeneas, Vestra, inquit, munera vobis
Certa manent, pueri3 et palmam movet ordine nemo:
Me liceat casus miserari insontis amici.

sic fatus, tergum Gaetuli immane leonis

Dat Salio, villis onerosum, atque unguibus aurcis.
Hic Nisus, Si tanta, inquit, sunt praemia victis,


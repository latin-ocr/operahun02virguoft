v. 270. AENEIDOS X. 163

Ardet apex capiti, cristisque a vertice flamma
Funditur, et vastos umbo vomit aureus ignes ε
Non secus, ac liquida si quando nocte cometae
Sanguinei lugubre rubent3 aut Sirius ardor
Ille, sitim morbosque ferens mortalibus aegris,
Nascitur, et laevo contristat lumine coelum.
Haud tamen audaci Turno fiducia cessit
Littora praecipere, et venientis pellere terra.
Ultro animos tollit dictis, atque increpat ultro ε
Quod votis optastis, adest, perfringere dextra.
In manibus Mars ipse, viri. Nunc conjugis esto
Quisque suae, tectique, memor3 nunc magna referto
Facta patrum, laudes. Ultro occurramus ad undam,
Dum trepidi, egressique labant vestigia prima.
’ Audentis Fortuna juvat.
Haec ait ; et secum versat, quos ducere contra,
Vel quibus obsessos possit concredere muros,
Interea Aeneas socios de puppibus altis
Pontibus exponit. Multi servare recursus
Languentis pelagi, et brevibus se credere saltu;
Per remos alii. Speculatus littora, Tarcho,
Qua vada non spirant, nec fracta remurmurat unda,
Sed mare inoffensum crescenti allabitur aestu,
Advertit subito proras, sociosque precatur:
Nunc, ο lecta manus ! validis incumbite remis ;
Tollite, ferte rates ; inimicam findite rostris
Hanc terram, sulcumque sibi premat ipsa carina ;
Frangere nce tali puppim statione recuso,

X2


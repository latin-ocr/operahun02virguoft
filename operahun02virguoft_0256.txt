248 AENEIDOS XII. v. 599.

Ereptum reddi Turno, et vim crescere victis ?
Desine jam tandem, precibusque inflectere nostris ί
Nec te tantus edat. tacitam dolor, et mihi curae
Saepe tuo dulci tristes ex ore recursent.

Ventum ad supremum est. Terris agitare, vel undis,
Trojanos potuisti ; infandum accendere bellum,
Deformare domum, et luctu miscere hymenaeos :
Ulterius tentare veto. Sic Jupiter orsus 3

Sic dea submisso contra Saturnia vultu:

Ista quidem quia nota mihi tua, magne, voluntas,
Jupiter, et Turnum, et terras, invita reliqui.

Nec tu me aeria solam nunc sede videres

Digna indigna pati ; sed, flammis cincta, sub ipsam' -
Starem aciem, traheremque inimica in proelia Teu-
Jutumam misero, fateor, succurrere fratri [cros.-
Suasi, et pro vita majora audere probavi3

Non ut tela tamen, non ut contenderet arcum ι
Adjuro Stygii caput implacabile fontis,

Una superstitio superis quae reddita divis.

Et nunc cedo equidem, pugnasque exosa relinquof
Illud te, nulla fati quod lege tenetur,

Pro Latio obtestor, pro majestate tuorum:

Cum jam connubiis pacem felicibus, esto,
Coinponent, cum jam leges, et foede1·a‚jungent;
Ne vetus indigenas nomen mutare Latinos,

Neu Troas fieri, jubeas, Teucrosque vocari3

Aut vocem mutare viros, aut vertere vestis.

Sit Latium ; sint Albani per saecula reges ;·


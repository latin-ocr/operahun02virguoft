v. 75. AENEIDOS VII. 69

Regalisque accensa comas, accensa coronam,
Insignem gemmis3 tum fumida lumine fulvo
Involvi, ac totis Volcanum spargere tectis.
ld vero horrendum ac visu mirabile ferri ε
Namque fore illustrem fama, fatisque, canebant
Ipsam ; sed populo magnum portendere bellum.
At reX, sollicitus monstris, oracula Fauni,
Fatidici genitoris, adit, lucosque sub alta
Consulit Albunea z nemorum quae maxima sacro
Fonte sonat, saevamque exhalat opaca mephitim.
Hinc Italae gentes, omnisque Oenotria tellus,
In dubiis responsa petunt: huc dona sacerdos
Quum tulit, et caesarum ovium sub nocte silenti
Pellibus incubuit stratis, somnosque petivit ;
Multa modis simulacra videt volitantia miris,
Et varias audit voces, fruiturque deorum
Colloquio, atque imis Acheronta affatur Avernis.
Hic et tum pater ipse, petens responsa, Latinus
Centum lanigeras mactabat rite bidentis ;
Atque harum effultus tergo, stratisque, jacebat,
Velleribus. Subita ex alto vox reddita luco est ε
Ne pete connubiis natam sociare LatiniS‚
Ο mea progenies Ξ thalamis neu crede paratis :
Externi veniunt generi, qui sanguine nostrum
Nomen in astra fet-anm quorumque ab stirpe nepotes
Omnia sub pedibus, qua sol utrumque recurrens
Adspicit oceanum, vertique regique videbunt.
Haec responsa patris Fauni, monitusque silenti


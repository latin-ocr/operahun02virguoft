v. 494. AENEIDOS V. 19

Consequitur, viridi Mnestheus evinctus oliva.
Tertius Eurytion, tuus, ο clarissime ! frater,
Pandare 3 qui quondam, jussus confundere foedus,
In medios telum torsisti primus Achivos.
Extremus galeaque ima subsidit Acestes,

Ausus et ipse manu juvenum tentare laborem.
Tum validis flexos incurvant viribus arcus,
Pro se quisque, viri, et depromunt tela pharetris.

Primaque per coelum, nervo stridente, sagitta
Hyrtacidae juvenis volucris diverberat auras ;

Et venit, adversique infigitur arbore mali.
Intremuit malus, timuitque exterrita pennis
Ales, et ingenti sonuerunt omnia plausu.

Post, acer Mnestheus adducto constitit arcu,
Alta petens; pariterque oeulos telumque tetendit.
Ast ipsam miserandus avem contingere ferro
Non valuit3 nodos et vincula linea rupit,

Quis innexa pedem malo pendebat ab alto :
Illa notos atque atra volans in nubila fugit.
Tum rapidus, jamdudum arcu contenta parato
Tela tenens, fratrem Eurytion iu vota vocavit,
Jam vacuo laetam coelo speculatus ; et, alis
Plaudentem, nigra figit sub nube columbam.
Decidit exanimis, vitamque reliquit in astris
Aetheriis‚ fixamque refert delapsa sagittam.
Amissa *solus palma superabat Acestes ε

Qui tamen aerias telum contendit in auras,
ostentans artemque pater, arcumque sonantem.

C‘l


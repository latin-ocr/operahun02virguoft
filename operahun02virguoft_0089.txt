v. 409. AENEIDOS VII. 81

Audacis Rutuli ad muros : quam dicitur urbem‘
Acrisioneis Danae fundasse colonis, ’
Praecipiti delata noto. Locus Ardea quondam
Dictus avis ε et nunc magnum manet Ardea nornen3
Sed fortuna fuit. Tectis hic Turnus in altis
Jam mediam nigra carpebat nocte quietem.
Allecto torvam faciem‚= et furialia membra,
Exuit : in voltus sese transformat anilis,
Et frontem obscenam rugis arat ; induit albos
Cum vitta crini<33 tum ramum innectit olivae ;
Fit Calybe, Junonis anus templique sacerdos ;
Et juveni ante oculos his se cum vocibus offert ε
Turne, tot incassum fusos patiere labores,
Et tua Dardaniis transcribi sceptra colonis ἓ
Rex tibi conjugium, et quaesitas sanguine dotes,
Abnegat ς externusque in regnum quaeritur heres.
I nunc, ingratis offer te, irriso, periclis:
Tyrrhenas, i, sterne acies3 tege pace Latinos.
Haec adeo tibi me, placida quum nocte jaceres,
Ipsa palam fari omnipotens Saturnia jussit.
Quare age, et armari pubem portisque moveri
Laetus in arma para: et Phrygios, qui flumine pul-
Consedere, duces pictasque exure carinas. [ebro
Coelestum vis magna jubet. Rex ipse Latinus,
Ni dare conjugium, et dicto parcre, fatetur,
Sentiat et tandem Turnum experiatur in armis.
Hic juvenis, vatem irridens, sic orsa vicissim
Ore refert ι Classis invectas Thybridis alveo·
Tom. 11. L


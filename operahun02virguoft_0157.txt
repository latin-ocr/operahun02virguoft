vv.“715. AENEIDOS IX. 149

‘Tum sonitu Prochyta alta tremit, durumque cubile
inarime Jovis imperiis imposta Typhoeo

Hic Mars armipotens animam viresque Latinis
Addidit, et stimulos acris sub pectore vertit ;
Immisitque Fugam Teucris, atrumque Timorem.
Undique conveniunt ; quoniam data copia pugnae,
Bellatorque animos deus incidit.
Pandarus, ut fuso germanum corpore cernit,
Et quo sit fortuna loco, qui casus agat res,
Portam vi multa, converso cardine, torquet,
Obnixus latis humeris, multosque suorum,
Moenibus exclusos, duro in certamine linquit3
Ast alios secum includit recipitque ruentis z
Demens ! qui Rutulum in medio non agmine regem
Viderit irrumpentem, ultroque incluserit urbi ;
Immanem veluti pecora inter inertia tigrim.
Continuo nova lux oculis effulsit, ct arma
Horrendum sonuere z tremunt in vertice cristae
Sanguineae‚ clipeoque micantia fulmina mittunt.

Agnoscunt faciem iiivisam‚atq11e immania membra,
Turbati subito, Aeneadae. Tum Pandarus ingens
Emicat, et, mortis fraternae fervidus ira,
Effatur: Non haec dotalis regia Amatae 3
Nec muris cohibet patriis media Ardea Turnum.
Castra inimica vides : nulla hinc exire potestaS.
Olli subridens sedato pectore Turnus :
Incipe, si qua animo virtus, et consere dextram ;
Hic ctiam inventum Priamo narrabis Achillem.


32 AENEIDOS V. v; 85&

Et, super incumbens, cum puppis parte revolsa,
Cumque gubernaclo, liquidas projecit in undas
Praecipitem, ac socios nequidquam saepe vocantem.
Ipse volans tenuis se sustulit ales ad auras.

Currit iter tutum non secius aequore classis,
Promissisque patris Neptuni interrita fertur.
Jamque adeo scopulos Sirenum advecta subibat,

“ Difficilis quondam, multorumque ossibus albos ;
Tum rauca assiduo longe sale saxa sonabant :
Quum pater amisso fluitantem errare magistro
Sensit, et ipse ratem nocturnis rexit in undis,
Multa gemens, casuque animum concussus amici :
O nimium coelo et pelago confise sereno !

Nudus in ignota, Palinure, jacebis arena ἲ

Ρ. VIRGILII.


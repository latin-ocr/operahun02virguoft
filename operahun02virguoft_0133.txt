v. 47. AENEIDOS IX. 125

Turnus, ut ante volans tardum praecesserat agmen,
Viginti lectis equitum comitatus et urbi
Improvisus adest: maculis quem Thracius albis
Portat equus, cristaque tegit galea aurea rubra.
Ecquis erit, mecum,juvenes, qui primus in hostem ?
En! ait: et, jaculum attorquens, emittit in auras,
Principium pugnae, et campo sese arduus infert.
Clamore excipiunt socii, fremituque sequuntur
Horrisono ε Teucrum mirantur inertia corda ς
Non aequo dare se campo, non obvia ferre [huc,
Arma viros, sed castra fovere. Huc turbidus, atque
Lustrat equo muros, aditumque per avia quaerit.
Ac, veluti pleno lupus insidiatus ovili,

Quum fremit ad caulas, ventos perpessus etimbris,
Nocte super media : tuti sub matribus agni
Balatum exercent z ille, asper, et improbus ira,
Saevit in absentis : collecta fatigat edendi

Ex longo rabies, et siccae sanguine fauces.
Haud aliter Rutulo, muros et castra tuenti,
Ignescunt irae3 duris dolor ossibus ardet ;

Qua tentet ratione aditus, ct quae via clausos
Excutiat Teucros vallo, atque effundat in aequor.
Classem, quae lateri castrorum adjuncta latebat,
Aggeribus septam circum, et fluvialibus undis,
Invadit3 sociosque incendia poscit ovantis,
Atque manum pinu flagranti fervidus implet.
Tum vero incumbunt ; urguet praesentia Turni ς
Atque omnis facibus pubes accingitur atris.


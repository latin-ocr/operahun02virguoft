ωδ AENEmos XI. v. 271.

Nunc etiam horribili visu portenta sequuntur,
Et socii amissi petierunt aethera pennis,
Fluminibusque vagantur, aves ; heu dira meorum
Supplicia ! et scopulos lacrimosis vocibus implent,
Haec adeo ex illo mihi jam speranda fuerunt
Tempore, cum ferro coelestia corpora demens
Appetii, et Veneris violavi volnere dextram.
Ne vero, ne me ad tales impellite pugnas ε
Nec mihi cum Teucris ullum post eruta bellum
Pergama 3 nec veterum memini laetorve malorum·
Munera, quae patriis ad me portatis ab oris,
Vertite ad Aenean. Stetimus tela aspera contra,
Contulimusque manus: experto credite, quantus
In clipeum assurgat, quo turbine torqueat hastam.
Si duo praeterea tales Idaea tulisset
Terra viros, ultro Inachias venisset ad urbes
Dardanus, et versis lugeret Graecia fatis.
Quidquid apud durae cessatum est moenia Trojac,
Hectoris Aeneaeque manu victoria Graium
Haesit, et in decumum vestigia retulit annum :
Ambo animis, ambo insignes praestantibus armis.;
Hic pietate prior. Coeant in foedera dextrae,
Qua datur: ast, armis concurrant arma, cavete.

Et responsa simul quae sint, rex optime, regis
Audisti, et quae sit magno sententia bello.

Vix ea legati ; variusque per ora cucurrit
Ausonidum turbata fremor z ceu, saxa morantur
Cum rapidos amnis, fit clauso gurgite murmur.


v. 772. AENEIDOS X. 181

Atque,oculis spatium emensus,quantumsatishastae:
Dextra, mihi deus, et telum quod missile libro,
Nunc adsint ς voveo, praedonis corpore raptis
Indumm spoliis, ipsum te, Lause, tropaeum
Aeneae. Dixit ; stridentemque eminus hastam
Injicit : illa volans clipeo est excussa, proculque
Egregium Antorem latus inter et ilia figit3
Herculis Antorem comitem, qui, missus ab Argis,
Haeserat Evandro, atque Itala consederat urbe.
Sternitur infelix alieno voluere, coelumque
Adspicit, et dulcis moriens reminiscitur Argos.
Tum pius Aeneas hastam jacit : illa per orbem
Aere cavum triplici, per linea terga, tribusque,
Transiit, intextum tauris opus, imaque sedit
Inguine 3 sed vires haud pertulit. Ocius ensem
Aeneas, viso Tyrrheni sanguine laetus,
Eripit a femine, et trepidanti fervidus instat.
Ingemuit cari graviter genitoris amore,
Ut vidit, Lausus ; lacrimaeque per ora volutae.
Hic mortis durae casum, tuaque optima facta,
Si qua fidem tanto est operi latura vetustas,
Non equidem, uec te, juvenis memorande, silebo.
Ille, pedem referens, et inutilis, inque ligatus,
cedebat, clipeoque inimicum hastile trahebat.
Prorupit juvenis, seseque immiscuit armis ε
vJamque assurgentis dextra, plagamque ferentis,
Aeneae subiit mucronem, ipsumque morando
Sustinuit : socii magno clamore sequuntur,


46 AENEIDOS VI. v. 354.

Deficeret tantis navis surgentibus undis.

Tris Notus hibernas immensa per aequora noctis
Vexit me violentus aqua: vix lumine quarto
Prospexi Italiam, summa sublimis ab unda.
Paullatim adnabam terrae : jam tuta tenebam ;

Ni gens crudelis madida cum veste gravatum,
Prensantemque uncis manibus capita aspera montis,
Ferro invasisset, praedamque ignara putasset.
Nunc me fluctus habet, versantque in littore venti.
Quod te per coeli jucundum lumen, et auras,

Per genitorem, oro, per spes surgentis Iuli ;
Eripe me his, invicte, malis ε aut tu mihi terram
Injice, namque potes, portusque require Velinos ς
Aut tu, si qua via est, si quam tibi diva creatrix
Ostendit, (neque enim, credo, sine numine divom
Flumina tanta paras Stygiamque innare paludem)
Da dextram misero, et tecum me tolle per undas3
Sedibus ut saltem placidis in morte quiescam.
Talia satus erat, coepit quum talia vates ε

Unde haec, o Palinure ! tibi tam dira cupido?
Tu Stygias inhumatus aquas, amnemque severum
Eumenidum, adspicies, ripamve injussus adibis ?
Desine fata deum flecti sperare precando.

Sed cape dicta memor, duri solatia casus :

Nam tua finitimi, longe lateque per urbes
Prodigiis acti coelestibus, ossa piabunt ;

Et statuent tumulum, et tumulo sollemnia mittent,
Aeternumque locus Palinuri nomen habebit.


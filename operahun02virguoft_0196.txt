188 AENEIDOS XI. v. 47.

Mitteret in magnum imperium; metuensque moneret

Acris esse viros, cum dura proelia gente.

Et nunc ille quidem, spe multum captus inani,

Fors ct vota facit, cumulatque altaria donis :

Nos juvenem exanimum, et niljam coelestibus ullis

Debentem‚ vano moesti comitamur honore.

Infelix ! nati funus crudele videbis.

Hi nostri reditus, exspectatique triumphi ?

Haec mea magna fides ? At non, Evandre, pudendis

Volneribus pulsum adspicies ; nec sospite dirum

Opt'abis nato funus pater. Hei mihi ἔ quantum

Praesidium Ausonia, et quantum tu perdis, Iule 1
Haec ubi deflevit, tolli miserabile corpus

Imperat ; et, toto lectos ex agmine, mittit

Mille viros, qui supremum comitentur honorem,

Intersintque patris lacrimis ; solatia luctus

Exigua ingentis, misero sed debita patri.

Haud segnes alii cratis, et molle feretrum,

Arbuteis texunt virgis, et vimine querno 3

Exstructosque toros obtentu frondis inumbrant.

Hic juvenem agresti sublimem stramine ponunt ε

Qualem, virgineo demessum pollice, florem,

Seu mollis violae, seu languentis hyacinthi,

Cui neque fulgor adhuc, nec dum sua forma reces-

Non jam mater alit Tellus, viresque ministrat. [sitg

Tunc geminas vestis, auroque ostroque rigentis, .

Extulit Aeneas: quas illi, laeta laborum,

Ipsa suis quondam manibus Sidonia Dido


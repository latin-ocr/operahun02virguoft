130 AENEIDOS IX. v. 187.

Mens agitat mihi 3 nec placida contenta quiete est.
Cernis, quae Rutulos habeat fiducia rerum ?
Lumina rara micant ; somno vinoque sepulti,
Procubuere ; silent late loca· Percipe porro,
Quid dubitem, et quae nunc animo sententia surgat.
Aenean acciri omnes, populusque patresque,
Exposcunt ; mittique viros, qui certa reportent.
Si tibi, quae posco, promittunt3 nam mihi facti
Fama sat est ; tumulo videor reperire sub illo
Posse viam ad muros et moenia Pallantea.
Obstupuit, magno laudum percussus amore,
Euryalus ς simul his ardentem affatur amicum ι
Mene igitur socium summis adjungere rebus,
Nise, fugis ἒ solum te in· tanta pericula mittam?
Non ita me genitor, bellis assuetus, Opheltes,
Argolicum terrorem inter, Trojaeque labores,
Sublatum, erudiit ; nec tecum talia gessi,
Magnanimum Aenean et fata extrema secutus.
Est hic, est animus lucis contemtor, et istum
Qui vita bene credat emi, quo tendis, honorem.
Nisus ad haec : Equidem de te nil tale verebar ;
Nec fas ; non ε ita me referat tibi magnus ovantem
Jupiter, aut quicumque oculis haec adspicit aequis.
Sed, si quis, quae multa vides discrimine tali,
Si quis in adversum rapiat, casusve, deusve,
Te superesse velim3 tua vita dignior aetas.
Sit, qui me, raptum pugna, pretiove redemtum,
Mandet humo solita; aut, si quaid Fortuna vetabit,


v. 467. AENEIDOS XI. 203

‚
Cetera, qua Jusso, mecum manus i'isferat arma.
Ilicet in muros tota discurritur urbe.
Concilium ipse pater, et magna incepta, Latinus
Deserit, ac, tristi turbatus tempore, differt ;
Multaque se incusat, qui non acceperit ultro
Dardanium Aenean, generumque adsciverit urbi.
Praefodiunt alii portas, aut saxa sudesque
Subvectant. Bello dat signum rauca cruentum
Buccina. Tum muros varia cinxere corona
‚ Matronae, puerique : vocat labor ultimus omnis.
Nec non ad templum, summasque ad Palladis arceS‚
Subvehitur magna matrum regina caterva,
Dona ferens ; juxtaque comes Lavinia virgo,
Caussa mali tanti, oculos dejecta decoros.
Succedunt matres, et templum ture vaporant ς
Et moestas alto fundunt de limine voces :
Armipotens, praeses belli, Tritonia virgo,
Frange manu telum Phrygii praedonis, et ipsum
Pronum sterne solo, portisque effunde sub altis.
Cingitur ipse furens certatim in proelia Turnus.
Jamque adeo, Rutulum thoraca indutus, aenis
Horrebat squamis, surasque incluserat auro,
Tempora nudus adhuc3 laterique accinxerat ensem;
Fulgebatque alta decurrens aureus arec ς
Exsultatque animis, et spe jam praecipit hostem ε
Qualis, ubi abruptis fugit praesepia vinclis,
Tandem liber, equus; campoque potitus aperto

Aut ille in pastus armentaque tendit equarum,
C c 2


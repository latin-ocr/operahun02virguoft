v-. 411. AENEIDOS XI. §201

Si nullam nostris ultra spem ponis in armis ;

Si tam deserti sumus, et semel agmine verso
Funditus occidimus, neque habet Fortuna regres-
Oremus pacem, et dextras tendamus inertis. [sum ;
Quamquam, o! si solitae quidquam virtutis adesset,
Ille mihi ante alios fortunatusque laborum,
Egregiusque animi, qui, ne quid tale videret,
Procubuit moriens, et humum semel ore momordit.
Sin et opes nobis, et adhuc intacta juventus,
Auxilioque urbes Italae populique supersunt;

Sin et Trojanis cum multo gloria venit

Sanguine ; sunt illis sua funera, parque per omnis
Tempestas: cur indecores in limine primo
Deficimus ἓ cur ante tubam tremor occupat artus?
Multa dies, variique labor mutabilis aevi,

Retulit in melius ; multos alterna revisens

Lusit et in solido rursus Fortuna locavit.

Non erit auxilio nobis Aetolus, et Arpi ς

At Messapus erit, felixque Tolumnius, et, quos
Tot populi misere, duces ; nec tarda sequetur
Gloria delectos Lati0‚ et Laurentibus agris.

Est et, Volscorum egregia de gente, Camilla,
Agmen agens equitum, et florentis aere catervas.
Quod, si me solum Teucri in certamina poscunt,
quue placet, tantumque bonis communibus obsto;
Non adeo has exosa manus Victoria fugit,

Ut tanta quidquam pro spe tentare recusem.

lbo animis contra 3 vel magnum praestet Achillem¹

Tom- H. C c


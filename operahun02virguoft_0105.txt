v. 19. AENEIDOS vm. 97

Cuncta videns, magno curarum fluctuat aestu:
Atque animum nunc huc celerem, nunc dividit illue,
In partisque rapit varias, perque omnia versat :
Sicut aquae tremulum labris ubi lumen ae'nis

Sole repercussum, aut radiantis imagine lunae,
Omnia pervolitat late loca ; jamque sub auras
Erigitur, summique ferit laquearia tecti.

Nox erat ς et terras animalia fessa per omnis,
Alituum pecudumque genus, sopor altus habebat τ
Quum pater in ripa, gelidique sub aetheris axe,
Aeneas, tristi turbatus pectora bello,

Procubuit, seramque dedit per membra quietem.
Huic deus ipse loci fluvio Tiberinus amoeno
Populeas inter senior se attollere frondis

Visus ε eum tenuis glauco velabat amictu
Carbasus‚ et crinis umbrosa tegebat arundo:
Tum sic affari, et curas his demere <lictis :

O sate gente deum ! Trojanam ex hostibus urbem
Qui revehis nobis, aeternaque Pergama servas,
Exspectate solo Laurenti arvisque Latinis,

Hic tibi certa domus ; certi, ne absiste, Penates ;
Neu belli terrere minis. Tumor omnis et irae
Concessere desim.

Jamque tibi, ne vana putes haec fingere somnum,-
Littoreis ingens inventa sub ilicibus sus,
Triginta capitum fetus enixa, jacebit ς

Alba, solo recubans, albi circum ubera nati.

Hic locus urbis erit, requies ca certa laborum ς

ΤοΜ. ΙΙ. N


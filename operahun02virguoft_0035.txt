v. 718 AENEIDOS V. 27

Urbem appellabunt permisso nomine Acestam.
Talibus incensus dictis senioris amici. ’
Tum vero in curas animum diducitur omnis;
Et nox atra polum, bigis subvecta, tenebat.
Visa deliine coelo facies delapsa parentis
Anchisae subito talis effundere voces:
Nate, mihi vita quondam, dum vita manebat,
Care magis ς nate, Iliacis exercite fatis ς
Imperio Jovis huc venio, qui classibus ignem
Depulit, et coelo tandem miseratus ab alto est.
Consiliis pare, quae nunc pulcherrima Nautes
Dat senior: lectos juvenes, fortissima corda,
Defer in ltaliam. Gens dura, atque aspera cultu,
Debellanda tibi Latio est. Ditis tamen ante
Infernas accede domos, et Averna per alta
Congressus pete, nate, meos: non me impia namque
Tartara habent, tristes umbrae ; sed amoena piorum
Concilia Elysiumque colo. Huc casta Sibylla
Nigrarum multo pecudum te sauguine ducet. [ces.
Tum genus omne tuum, et quae dentur moenia, dis-
Jamque vale ! torquet medios Nox humida cursus ς
Et me saevus equis Oriens afflavit anhelis.
Dixerat; et tenuis fugit, ceu fumus, in auras.
Aeneas, Quo deinde ruis ! quo proripis ? inquit,
Quem fugis ? aut quis te nostris complexibus arcet ἓ
Hace memorans, cinerem et sopitos suscitat ignis ς
Pergameumque Larem, et canae penetralia Vestae,
Farre pio et plena supplex veneratur acerra.

DQ


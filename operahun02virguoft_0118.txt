110 AENEIDOS VIII. v. 383.

Arma rogo, genetrix nato. Te filia Nerei,
Te potuit lacrimis Tithonia flectere conjunx,
Adspice, qui coe'ant populi, quae moenia clausis
Ferrum acuant portis, in me excidiumque meorum.
Dixerat 余 et niveis hinc, atque hinc, diva lacertis
Cunctantem amplexu molli fovet. Ille repente
Accepit solitam flammam 余 notusque medullas
Intravit calor, et labefacta per ossa cucurrit :
Non secus atque olim, tonitru quum rupta corusco
Ignea rima micans percurrit lumine nimbos.
Sensit, laeta dolis, et formae conscia, conjunx.
Tum pater aeterno fatur devinctus amore :
Quid caussas petis ex alto ? fiducia cessit
Quo tibi, diva, mei ? similis si cura fuisset,
Tum quoque fas nobis Teucros armare fuisset 余
Nec Pater omnipotens Trojam nec fata vetabant
Stare, decemque alios Priamum superesse per annos.
Et nunc, si bellare paras, atque haec tibi mens est 3
Quidquid in arte mea possum promittere curae,
Quod fieri ferro liquidove potest electro,
Quantum ignes animaeque valent : absiste precando
Viribus indubitare tuis. Ea verba locutus,
Optatos dedit amplexuS, placidumque petivit,
Conjugis infusus gremio, per membra soporem.
Inde, ubi prima quies medio jam noctis abactae
Curriculo expulerat somnum 余 quum femina primum,
Cui tolerare colo vitam, tenuique Minerva,
Impositum, cinerem et sopitos suscitat ignis,


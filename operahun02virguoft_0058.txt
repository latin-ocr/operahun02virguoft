50 AENEIDOS VI. v, 466.

Quem fugis ? extremum fato, quod te alloquor, hoc
Talibus Aeneas ardentem et torva tuentem [est.
Lenibat dictis animum, lacrimasque ciebat :
Illa solo fixos oculos aversa tenebat ς
Nec magis incepto voltum sermone movetur,
Quam si dura silex, aut stet Marpesia cautes.
Tandem corripuit sese, atque inimica refugit
In nemus umbriferum; conjunx ubi pristinus illi
Respondet curis, aequatque Sychaeus amorem.
Nec minus Aeneas, casu percussus iniquo,
Prosequitur lacrimans longe, et miseratur euntem.
Inde datum molitur iter: jamque arva tenebant
Ultima, quae bello clari secreta frequentant.
Hic illi occurrit Tydeus 3 hic, inclutus armis,
Parthenopaeus. et Adrasti pallentis imago.
Hic, multum fleti ad superos, belloque caduci,
Dardanidae: quos ille omnis longo ordine cernens
Ingemuit, Glaucumque, Medontaque, Thersilo-
chumque‚
Tris Antenoridas, Cererique sacrum Polyphoeten,
Idaeumque, etiam currus, etiam arma, tenentem.
Circumstant animae dextra, laevaque, frequentes.
Nec vidisse semel satis est: juvat usque morari,
Et conferre gradum, et veniendi discere caussas.
At Danaum proceres, Agamemnoniaeque phalanges,
Ut videre virum, fulgentiaque arma per umbras,
Ingenti trepidare metu : pars vertere terga,
Ceu quondam petiere ratis ε pars tollere vocem


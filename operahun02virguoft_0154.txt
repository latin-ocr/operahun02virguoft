146 AENEIDOS IX. v. 632.

Effugit horrendum stridens adducta sagitta ;
Perque caput Remuli venit, et cava tempora ferro
Trajicit ε Ι, verbis virtutem illude superbis.
Bis capti Phryges haec Rutulis responsa remittunt.
Hoc tantum Ascanius. Teucri clamore sequuntur,
Laetitiaque fremunt, animosque ad sidera tollunt.
Aetheria tum forte plaga crinitus Apollo
Desuper Ausonias acies urbemque videbat,
Nube sedens, atque his victorem affatur Iulum :
Macte nova virtute, puer ; sic itur ad. astra,
Dis genite, et geniture deos. J ure omnia bella
Gente sub Assaraci fato ventura resident ι
Nec te Troja capit. Simul, haec effatus, ab alto
Aethere se mittit, spirantis dimovet auras,
Ascaniumque petit. Formam tum vertitur oris
Antiquum in Buten. Hic Dardanio Anchisae
Armiger ante fuit, fidusque ad limina custos:
Tum comitem Ascanio pater addidit. Ibat Apollo
Omnia longaevo similis, vocemque, coloremque,
Et crinis flavos, et saeva sonoribus arma ς
Atque his ardentem dictis affatur Iulum ;
Sit satis, Aeneada, telis impune Numanum ,
Oppetiisse tuis ε primam hanc tibi magnus Apollo
Concedit laudern, et paribus non invidet armis.
Cetera parce, puer, bello. Sic orsus, Apollo
Mortalis medio adspectus sermone reliquit,
Et procul in tenuem ex oculis evanuit auram.
Agnovere deum proceres, divinaque tela,


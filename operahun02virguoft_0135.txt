v. 103. AENEIDOS IX. 127

Et Galatea secant spumantem pectore pontum.
Dixerat ; idque ratum Stygii per flumina fratris,
Per pice torrentis atraque voragine ripas,

Adnuit, et totum nutu tremefecit Olympum.
Ergo aderat promissa dies, et tempora Parcae
Debita complerant ; quum Turni injuria Matrem>

Admonuit ratibus sacris depellere taedas.
Hic primum nova lux oculis offulsit, et ingens
Visus ab Aurora coelum transcurrere nimbus,
Idaeique chori: tum vox horrenda per auras
Excidit,.et Troum Rutulorumque agmina complet :
Ne trepidate meas, Teucri, defendere navis,
Neve armate manus: maria ante exurere Turno,
Quam sacras dabitur pinus, Vos ite solutae,
Ite, deae pelagi ; Genetrix jubet. Et, sua quaeque,
Continuo puppes abrumpunt vincula ripis,
Delphinumque modo demersis aequora rostris
Ima petunt. Hine virgineae, mirabile monstrum,
Quot prius aeratae steterant ad littora prorae,
Reddunt se totidem facies, pontoque feruntur.
Obstupuere animis Rutuli : conterritus ipse
Tin-batis Messapus cquis : cunctatur et amnis,
Rauca sonans, revocatque pedem Tiberinus ab alto.
,At non audaci cessit fiducia Turno 3
Ultro animos tollit dictis, atque increpat ultro ε
Trojanos haec monstra petunt ; his Jupiter ipse
Auxilium solitum eripuit: non tela nee ignes
Exspectant Rutulos. Ergo maria invia Teucris,


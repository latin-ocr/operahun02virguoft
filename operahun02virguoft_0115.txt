v. 299. AENEIDOS VIII. 107

ίὶῑόυυε, arnnitenens: non te ratknfis egenteni
Lernaeus turba capitum circumstetit anguis.
Salve Ξ vera Jovis proles, decus addite divis ;
Et nos et tua dexter adi pede sacra secundo.
Talia carminibus celebrant : super omnia Caci
Speluncam adjiciunt, spirantemque ignibus ipsum.
Consonat omne nemus strepitu, collesque resultant.
Exin se cuncti divinis rebus ad urbem
Perfectis referunt. Ibat rex, obsitus aevo ;
Et comitem Aeneam juxta, natumque, tenebat
Ingrediens, varioque viam sermone levabat.
Miratur, facilisque oculos fert omnia circum,
Aeneas, capiturque locis ς et singula laetus
Exquiritque auditque virum monumenta priorum.
Tum rex Evandrus, Romanae conditor arcis :
Haec nemora indigenae Fauni Nymphaeque tene-
Gensqne virum truncis et duro robore nata: [bant,
Quis neque mos, neque cultus erat3 nec jungere tau-
Aut componere opes norant,aut parcere parto: [ros‚
Sed rami, atque, asper victu, venatus alebat.
Primus ab aetherio venit Saturnus Olympo,
Arma Jovis fugiens, et regnis exsul ademtis.
Is genus indocile, ac dispersum montibus altis,
Composuit, legesque dedit ; Latiumque vocari
Maluit, his quoniam latuisset tutus in oris.
Aurea quae perhibent, illo sub rege fuerunt
Saecula: sic placida populos in pace regebat.
Deterior donec paullatim, ac decolor, aetas,

Tom. ΙΙ. Ο 2


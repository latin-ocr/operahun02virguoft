v. 606. AENEIDOS X. 175

Junonem interea compellat Jupiter ultro:
O germana mihi atque eadem gratissima conjunx !
Ut rebare, Venus (nec te sententia fallit)
Trojanas sustentat opes; non vivida bello
Dextra viris, animusque fero><‚ patiensque pericli.
Cui Juno submissa : Quid, o pulcherrime conjunx !
Sollicitas aegram, et tua tristia dicta timentem?
Si mihi‚quae quondam fuerat‚quamque esse decebat,
Vis in amore foret! non hoc mihi namque negares,
Omnipotens, quin et pugnae subducere Turnum,
Et Dauno possem incolumem servare parenti.
Nunc pereat, Teucrisque pio det sanguine poenas.
Ille tamen nostra deducit origine nomen,
Pilumnusque illi quartus pater 3 et tua larga
Saepe manu multisque oneravit limina doni-s.
Cui rex aetherii breviter sic fatur Olympi :
Si mora praesentis leti, tempusque, caduco
Oratur juveni, meque hoc ita ponere sentis ;
Tolle fuga Turnum, atque instantibus eripe fatis.
Hactenus indulsisse vacat. sin altior istis
Sub precibus venia ulla latet, totumque moveri,
Mutarim, putas bellum ; spes pascis inanis.
Et Juno allacrimans: Quid si, quod voce gravaris,
Mente dares ς atque haec Turno rata vita maneret !
Nune manet insontem gravis exitus ; aut ego veri
Vana feror. Quod ut o ! potius formidine falsa
Ludar, et in melius tua, qui potes, orsa reflectas!

Haec ubi dieta dedit, coelo se protenus alto


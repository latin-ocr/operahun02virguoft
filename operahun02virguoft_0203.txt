v. 243. AENEIDOS XI. 195

Vidimus, o cives ! Diomede, Argivaque castra ς
Atque, iter emensi, casus superavimus omnis,
Contigimusque manum qua concidit Ilia tellus.
Ille urbem Argyripam, patriae cognomine gentis,
Victor Gargani condebat Iapygis arvis.

Postquam introgressi, et coram data copia fandi,
Munera praeferimus, nomen patriamque docemus ς
Qui bellum intulerint, quae caussa attraxerit Arpos.
Auditis ille haec placido sic reddidit ore ε

Ο fortunatae gentes ἱ Saturnia regna,

Antiqui Ausonii, quae vos fortuna quietos
Sollicitat, suadetque ignota lacessere bella?
Quicumque Iliacos ferro violavimus agros,
(Mitto ea, quae muris bellando exhausta sub altis 3
Quos Simois premat ille viros) infanda per orbem
Supplicia, et scelerum poenas expendimus omnes,
Vel Priamo miseranda manus : scit triste Minervae
Sidus, ct Euboicae cautes, ultorque Caphereus.
Militia ex illa diversum ad littus adacti,
Atrides Protei Menelaus adusque columnas
Exsulat‚ Aetnaeos vidit Cyclopas Ulixes.
Regna Neoptolemi referam, versosque Penatis
Idomenei ? Libycone habitantes littore Locros ἓ
Ipse Mycenaeus, magnorum ductor Achivom,
Conjugis infandae, prima intra limina, dextra
oppetiit: devictam Asiam subsedit adulter.
Invidisse deos, patriis ut redditus aris [reml
Conjugium optatum, et pulchram Calydona, vide-
B b 2


v. 326. AENEIDOS VI. 45

Portitor ille Charon3 hi, quos vehit unda, sepulti:
Nec ripas datur horrendas et rauca fluenta
Transportare prius, quam sedibus ossa quierunt.
Centumerrant annos,volitantque haec littora circumi
Tum demum admissi stagna exoptata revisunt⁴
Constitit Anchisa satuS, et vestigia pressit,
Multa putans, sortemque animo miseratus iniquam.
Cernit ibi moestos, et mortis honore carentis,
Leucaspim, et, Lyciae ductorem classis, Oronten t
Quos, simul a Troja ventosa per aequora vectos,
Obruit auster, aqua involvens navemque virosque.
Ecce ! gubernator sese Palinurus· agebat :
Qui Libyco nuper cursu, dum sidera servat,
Exciderat puppi, mediis effusus in undis.
Hunc ubi vix multa moestum cognovit in umbra,‘
Sic prior alloquitur : Quis te, Palinure, deorum
Eripuit nobis, medioque sub aequore mersit?
Dic age: namque mihi, fallax haud ante repertuS,
Hoc uno responso animum delusit Apollo ;
Qui fore te ponto incolumem finisque canebat
Venturum Ausonios. En! haec promissa fides cst?
Ille autem= Neque te Phoebi cortina fefellit,
Dux Anchisiada‚ nec me deus aequore mersit.
Namque gubernaclum, multa vi forte revulsum,
Cui datus haerebam custos, cursusque regebam,
Praecipitans traxi mecum. Maria aspera juro,
Non ullum pro me tantum cepisse timorem,
Quam tua ne, spoliata armis, excussa magistro,


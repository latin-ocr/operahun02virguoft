252 AENEIDOS XII. v. 911.

succidimus ; non lingua valet, non corpore notae
Sufficiunt vires, nec vox aut verba sequuntur:
Sic Turno, quacumque viam virtute petivit,
Successum dea dira negat. Tum pectore sensus
vertuntur varii. Rutulos adspectat, et urbem ;
Cunctaturque metu, telumque instare tremiscit :
Nec, quo se eripiat, nec, qua vi tendat in hostem,
Nec currus usquam videt, aurigamve sororem.
Cunctanti telum Aeneas fatale coruscat,
Sortitus fortunam oculis ; et corpore toto
Eminus intorquet. Murali concita numquam
Tormento sic saxa fremunt, nec fulmine tanti
Dissultant crepitus. Volat atri turbinis instar
Exitium dirum hasta ferens ; orasque recludit
Loricae, et clipei extremos septemplicis orbis ;
Et medium stridens transit femur. Incidit ictus
Ingens ad terram, duplicato poplite, Turnus.
Consurgunt gemitu Rutuli ; totusque remugit
Mons circum, et vocem late nemora alta remittunt.
Ille, humilis supplexque, oculos dextramque pre-
cantem
Protendens, Equidem merui, nec deprecor, inquit ς
Utere sorte tua. Miseri te si qua parentis
Tangere cura potest ς oro, fuit et tibi talis
‘Anchises genitor, Dauni miserere senectae ;
Et me, seu corpus spoliatum lumine mavis,
Redde meis. Vicisti‚ et victum tendere palmas
Ausonii videre 3 tua est Lavinia conjunx :-


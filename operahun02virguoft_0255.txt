v. 771. AENEIDOS XII. 247

Sustulerant, puro ut possent concurrere campo,
Hic hasta Aeneae stabat ς huc impetus illam
Detulerat fixam, et lenta in radice tenebat.
Incubuit, voluitque manu convellere ferrum,

Dardanides; teloque sequi, quem prendere cursu
Non poterat. Tum vero, amens formidine, Turnus,

Faune, precor, miserere, inquit, tuque, optima, fer-
Terra, tene3 colui vestros si semper honores, [rum,
Quos contra Aeneadae bello fecere profanos.
Dixit 3 opemque dei non cassa in vota vocavit.
Namque, diu luctans, lentoque in stirpe moratus,
Viribus haud ullis valuit discludere morsus
Roboris Aeneas. Dum nititur acer, et instat ;
Rursus in aurigae faciem mutata Metisci,
Procurrit fratrique ensem dea Daunia reddit.
Quod Venus audaci nymphae indignata licere
Accessit, telumque alta ab radice revellit.
Olli sublimes, armis animisque refecti,
Hic gladio fidens, hic acer et arduus hasta,
Adsistunt contra certamine Martis anheli.
Junonem interea Rex omnipotentis Olympi
Alloquitur, fulva pugnas de nube tuentem:
Quae jam finis erit, conjunx ἓ quid denique restat?
Indigetem Aenean scis ipsa, et scire fateris,
Deberi coelo, fatisque ad sidera tolli.
Quid struis? aut qua spe gelidisin nubibus haeres ἓ
Mortalin’ decuit violari volnere divum ?
Aut ensem (quid enim sine te juturna valeret ἓ)


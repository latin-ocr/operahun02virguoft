54 AENEIDos VI. v. 577.

Saevior intus habet sedem ε tum Tartarus ipse
Bis patet in praeceps tantum, tenditque sub umbras,
Quantus ad aetherium coeli suspectus Olympum.
Hic genus antiquum terrae, Titania pubes,
Fulmine dejecti, fundo volvuntur in imo.
Hic et Alo'i'das geminos, immania, vidi,
Corpora ε qui manibus magnum rescindere coelum
Aggoessi, superisque Jovem detrudere regnis.
Vidi et crudelis dantem Salmonea poenas,
Dum flammas Jovis, et sonitus imitatur Olympi.
Quatuor hic invectus equis, et lampada quassans,
Per Graium populos, mediaeque per Elidis urbem,
Ibat ovans, divomque sibi poscebat honorem:
Demens ! qui nimbos et non imitabile fulmen
Aere et cornipedum pulsu simularat equorum.
At pater omnipotens densa inter nubila telum
Contors‘rt ; non ille faces, nec fumea taedis
Lumiua3 praecipitemque immani turbine adegit.
Nec non et Tityon, Terrae omniparentis alumnum,
Cernere erat x per tota novem cui jugera corpus
Porrigitur ; rostroque immanis voltur obunco
Immortale jecur tondens, foecundaque poenis
Viscera, rimaturque epulis, habitatque sub alto
Pectore ; nec fibris requies datur ulla renatis.
Quid memorem Lapithas, Ixiona, Pirithoumque ’Ξ
Quos super atra silex jam jam lapsura, cadentique
Imminet assimilis: lucent genialibus altis
Aurea fulcra toris, epulaeque ante ora paratae


P. VIRGILII MARONIS

AENEIDUS

LIBER XII.

 

Taunus ut, infractos adverso Marte, Latinos
Defecisse videt, sua nunc promissa reposci,

Se signari oculis ; ultro implacabilis ardet,
Attollitque animos. Poenorum qualis in arvis,
Saucius ille gravi venantum volnere pectuS,

Tum demum movet arma leo ; gaudetque comantis
Excutiens cervice toros, fixumque latronis
Impavidus frangit telum, et fremit ore cruento:
Haud secus accenso gliscit violentia Turno.

Tum sic affatur regem, atque ita turbidus infit ς
Nulla mora in Turn0; nihil est quod dicta retractent
Ignavi Aeneadae, nec, quae pepigere, recusent.
Congredior. Fer sacra, pater, et concipe foedus.
Aut hac Dardanium dextra sub Tartara mittam,
Desertorem Asiae, (sedeant spectentque Latini)
Et solus ferro crimen commune refellam :

Aut habeat victos; cedat Lavinia conjunx.

Olli sedato respondit corde Latinus:
E e 2.


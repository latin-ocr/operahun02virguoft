<212 ’ AENEIDOS XL v. 719.

Transit equum cursu, frenisque adversa prehensis
‘Congreditun poenasque inimico ex sanguine sumit.
Quam facile accipiter saxo, sacer ales, ab alto
Consequitur pennis sublimem in nube columbam,
Comprensamque tenet, pedibusque eviscerat uncis:
Turn cruor, et volsae labuntur ab aethere plumae.
At non haec nullis, hominum sator atque deorum,
Observans oculis, summo sedet altus Olympo.
Tyrrhenum genitor Tarchonem in proelia saeva
suscitat, et stimulis haud mollibus injicit iras.
Ergo inter caedes, cedentiaque agmina, Tarcho
Fertur equo, variisque instigat vocibus alas, [sos:
Nomine quemque vocans; reficitque in proelia pul-
Quis metus, o numquam dolituri! o semper inertes!
Tyrrheni ἒ quae tanta animis ignavia venit ?
Femina palantis agit, atque haec agmina vertit?
Quo ferrum, quidve haec gerimus tela irrita dextris?
At non in Venerem segnes, nocturnaque bella;
Aut, ubi curva choros indixit tibia Bacchi,
Exspectare dapes, et plenae pocula mensae : [pex
Hic amor, hoc studium ς dum sacra secundus harus-
Nuntiet, ac lucos vocet hostia pinguis in altos.
Haec effatus, equum in medios, moriturus et ipse,
concitat, et Venulo adversum se turbidus infert 3
Dereptumque ab equo dextra complectitur hostem,
Et gremium ante suum, multa vi concitus, aufert.
Tollitur in coelum clamor: cunctique Latini
⁸Convertere oculos. Volat igneus aequore Tarcho,


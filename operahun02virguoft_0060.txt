52 AENEIDOS ‘VL v. 521.

Infelix habuit thalamus, pressitque jacentem
Dulcis et alta quies, placidaeque simillima morti.
Egregia interea conjunx arma omnia tectis
Emovet‚ et fidum capiti subduxerat ensem 3
Intra tecta vocat Menelaum, et limina pandit ε
Scilicet id magnum sperans fore munus amanti,
Et famam exstingui veterum sic posse malorum.
Quid moror? irrumpunt thalam03 comes additus una,
Hortator scelerum, Aeolides. Di, talia Graiis
Instaurate‚ pio si poenas ore reposco.
Sed, te qui vivum casus, age fare vicissim,
Attulerint. Pelagine venis erroribus actus,
An monitu divom ? an quae te Fortuna fatigat,
Ut tristis sine sole domos, loca turbida, adires?
Hae vice sermonum roseis Aurora quadrigis
Jam medium aetherio cursu trajecerat axem :
Et fors omne datum traherent per talia ternpus 3
Sed comes admonuit, breviterque affata Sibylla est:
Nox ruit, Aenea3 nos flendo ducimus horas.
Hic loeus est, partis ubi se via findit in ambas:
Dextera, quae Ditis magni sub moenia tendit ;
Hac iter Elysium nobis ε at laeva malorum
Exercet poenas, et ad impia Tartara mittit.
Deiphobus contra: Ne saevi, magna sacerdos3
Discedam, explebo numerum, reddarque tenebris.
I decus, i, nostrum ; melioribus utere fatis.
Tantum effatus, et in verbo vestigia torsit.
Respicit Aeneas subito, et sub rupe sinistra


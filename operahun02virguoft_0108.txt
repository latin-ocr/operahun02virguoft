100 AENEIDOS VIII. v. 103.

Amphitryoniadae magno divisque ferebat

Ante urbem in luco. Pallas huic filius una,

Una omnes juvenum primi, pauperque senatus,

Tura dabant ; tepidusque cruor fumabat ad aras.

Ut celsas videre rates, atque inter opacum

Allabi nemus, et tacitis incumbere remis ;

Terrentur visu subito, cunctique relictis

Consurgunt mensis. Audax quos rumpere Pallas

Sacra vetat, raptoque volat telo obvius ipse;

Et procul e tumulo: Juvenes‚ quae caussa subegit

Ignotas tentare vias ? quo tenditis? inquit.

Qui genus ? unde domo ? pacemne huc fertis, an ar-

Tum pater Aeneas puppi sic fatur ab alta, [ma ἓ

Paciferaeque manu ramum praetendit olivae:

Trojugenas ac tela vides inimica Latinis;

Quos illi bello profugos egere superbo.

Evandrum petimus. Ferte haec, et dicite lectos

Dardaniae venisse duces, socia arma rogantis.

Obstupuit, tanto percussus nomine, Pallas :

Egredere o ! quicumque es, ait, coramque parentem

Alloquere, ac nostris succede penatibus hospes :

Excepitque manu, dextramque amplexus inhaesit.

Progressi, subeunt luco, fluviumque relinquunt.
Tum regem Aeneas dictis affatur amicis :

Optime ijugenum, cui me Fortuna precari

Et vitta comtos voluit praetendere ramos ; [cas,

Non equidem extimui, Danaum quod ductor et ᾼτ-

Quodque ab stirpe fores geminis conjunctus Atridis:


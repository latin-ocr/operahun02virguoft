108 AENEIDOS VIII. v. 327.

Et belli rabies, ct amor successit habendi.

Tum manus Ausonia et gentes venere Sicanae:

Saepius et nomen posuit Saturnia tellus,

Tum reges, asperque, immani corpore, Thybris ι

Α quo post Itali fluvium cognomine Thybrim

Diximus; amisit verum vetus Albula nomen.

Me, pulsum patria, pelagique extrema sequentem,

Fortuna omnipotens et ineluctabile fatum

His posuere locis, matrisque egere tremenda

Carmentis Nymphae monita, et deus auctor Apollo.
Vix ea dicta, dehinc progressus monstrat et aram,

Et Carmentalem Romano nomine portam [norem‚

Quam memorant, Nymphae priscum Carmentis ho-

Vatis fatidicae, cecinit quae prima futuros

Aeneadas magn08‚ et nobile Pallanteum.

Hinc lucum ingentem, quern Romulus acer Asylum

Retulit, et gelida monstrat sub rupe Lupercal,

Parrhasio dictum Panos de more Lycaei.

Nec non et sacri monstrat nemus Argileti,

Testaturque locum, et letum docet hospitis Argi.

Hinc ad Tarpeiam sedem, et Capitolia, ducit,

Aurea nunc, olim silvestribus horrida dumis.

Jam tum religio pavidos terrebat agrestis

Dira loci : jam tum silvam saxumque tremebant.

Hoc nemus, hunc, inquit, frondoso vertice collem,

Quis deus‚incertum est,habitat deus: Arcadesipsum

Credunt se vidisse Jovem, quum saepe nigrantem

Aegida concuteret, dextra nimbosque cieret.


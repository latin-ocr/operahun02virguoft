36 AENEIDOS V11. v- 549.

Finitimas in bella feram rumoribus urbis,
Accendamque animos insani Martis amore,
Undique ut auxilio veniant3 spargam arma per agros.
Tum contra Juno: Tei-rorum et fraudis abunde est.
Stant belli caussae ε pugnatur comminus armis ε
Quae fors prima dedit, sanguis novus imbuit arma.
Talia connubia, et talis celebrent hymenaeos
Egregium Veneris genus et rex ipse Latinus.

Te super aetherias errare licentius auras

Haud Pater ille velit, summi regnator Olympi.
Cede locis. Ego, si qua super· fortuna laborum est,
Ipsa regam. Talis dederat Saturnia voces.

Illa autem attollit stridentis anguibus alas,
Cocytique petit sedem, supera ardua linquens.

Est locus Italiae medio sub montibus altis,
Nobilis, et fama multis memoratus in oris,
Amsancti valles z densis hunc frondibus atrum
Urguet utrimque latus nemoris, medioque fragosus
Dat sonitum saxis, et torto vertice, torrens.

Hic specus horrendum, saevi spiracula Dim,
Monstratur, ruptoque ingens Acheronte vorago
Pestiferas aperit faucis ς quis condita Erinnys,
Invisum numen, terras coelumque levabat.

Nec minus interea extremam Saturnia bello
Imponit regina manum. Ruit omnis in urbem
Pastorum ex acie numerus, caesosque reportant
Almonem puerum foedatique ora Galaesi ;
Implorantque deos, obtestanturque Latinum.


v. 550. AENEIDOS V. 21

Ducat avo turmas, et sese ostendat in armis,
Dic, ait. Ipse omnem longo decedere circo-¹
Infusum populum, et campos jubet esse patentis.
Incedunt pueri, pariterque ante ora parentum
Frenatis lucent in equis: quos omnis euntes
Trinacriae mirata fremit, ijaeque, juventus.
Omnibus in morem tonsa coma pressa corona.
Cornea bina ferunt praefixo hastilia ferro ;
Pars levis humero pharetras : it pectore summo
Flexilis obtorti per collum circulus auri.
Α Tris equitum numero turmae, ternique vagantur
Ductores : pueri bis seni, quemque secuti
Agmine partito, fulgent, paribusque magistris,
Una acies juvenum, ducit quam parvus ovantem,
Nomen avi referens, Priamus, tua clara, Polite,
Progenies, auctura Italos ; quem Thracius albis
Portat equus bicolor maculis, vestigia primi
Alba pedis frontemque ostentans arduus albam.
Alter Atys, genus unde Atii duxere Latini ;
Parvus Atys, pueroque puer dilectus Iulo.
Extremus, formaque ante omnis pulcher, iulus
Sidonio cst invectus equo, quem candida Dido
Esse sui dederat monumentum et pignus amoris.
Cetera Trinacriis pubes senioris Acestae
Fertur equis.

Excipiunt plausu pavidOS, gaudentque tuentes,
Dardanidae ; veterumque agnoscunt ora parentum.
Postquamomnemlaeticonsessum‚oculosquc suorum.


154 AENEIDOS X. v. 293.

Arrepta tellure semel. Quae talia postquam
Effatus Tarcho, socii consurgere tonsis,
Spumantisque rates arvis inferre LatinisÍ¾
Donec rostra tenent siccum, et sedere carinae
Omnes innocuae. Sed non puppis tua, Tarcho.
Namque, inflicta vadis, dorso dum. pendet iniquo,
Anceps sustentata diu, fluctusque fatigat,
Solvitur, atque viros mediis exponit iu undis :
Fragmina remorum quos et fluitantia transtra
Impediunt, retrahitque pedem simul unda relabens.
Nec Turnum segnis retinet mora : sed rapit acer
Totam aciem in Teucros, et contra in littore sistit.
Signa canunt. Primus turmas invasit agrestes
Aeneas, omen pugnae, stravitque Latinos,
Occiso Therone, virum qui maximus ultro
Aenean petit: huic gladio, perque aerea suta, et
Per tunicam squalentem aui-0, latus haurit apertum.
Inde Lichan ferit, exsectum jam matre perempta,
Et tibi, Phoebe, sacrum, casus evadere ferri
Quod licuit parvO. Nec longe Cissea durum,
Immanemque Gyan, sternentes agmina clava,
Dejecit leto : nihil illos Herculis arma,
Nec validae juvere manus, genitorque Melampus,
Alcidae comes usque, gravis cum terra labores
Praebuit. Ecce ! Pharo, voces dum jactat inertis,
Intorquens jaculum, clamanti sistit in ore.
Tu quoque, flaventem prima lanugine malas,
Dum sequeris Clytium infelix, nova gaudia, Cydon,


210 AENEIDOS XI. v. 663.

Feminea exsultant lunatis agmina peltis.

Quem telo primum,quem postremum,aspera virgo,
Dejicis? aut quot humi morientia corpora fundis ?
Eunaeum Clytio primum patre ε cujus apertum
Adversi longa transverberat abiete pectus.
Sanguinis ille vomens rivos cadit, atque cruentam
Mandit humum, moriensque suo se in volnere versat.
Tum Lirim, Pagasumque super: quorum alter,habe-
Suffosso revolutus equo dum colligit, alter, [nas
Dum subit, ac dextram labenti tendit inermem,
Praecipites pariterque ruunt. His addit Amastrum
Hippotaden ; sequiturque incumbens eminus hasta
Tereaque, Harpalycumque, et Demophoonta, Chro-

mimque :

Quotque, emissa manu, contorsit spicula virgo,
Tot Phrygii cecidere viri. Procul Ornytus armis
Ignotis et equo venator Iapyge fertur :
Cui pellis latos humeros, erepta juvenco,
Pugnatori operit ; caput ingens oris hiatus
Et malae texere lupi cum dentibus albis,
Agrestisque manus armat sparus: ipse catervis
Vertitur in mediis, et toto vertice supra est.
Hunc illa exceptum, neque enim labor agmine verso, .
Trajicit ; et super haec inimico pectore fatur ε
Silvis te, Tyrrhene‚ feras agitare putasti ἓ
Advenit qui vestra dies muliebribus armis
Verba redarguerit. Nomen tamen, haud leve,patrum
Manibus hoc referes, telo cecidisse Camillae. [crum

Protenus Orsilochum, et Buten, duo maximaTeu-


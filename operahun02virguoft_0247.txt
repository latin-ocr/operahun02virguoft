v. 548. AENEIDOS XII. 239

Totae adeo conversae acies, omnesque Latini,
Omnes Dardanidae ς Mnestheus, acerque Serestus,
Et Messapus, equum domitor, et fortis Asylas,
Tuscorumque phalanx, Evandrique Arcades alae.
Pro se quisque, viri summa nituntur opum vi:
Nec mora, nec requies ; vasto certamine tendunt.
Hie mentem Aeneae genetrix pulcherrima misit,
Iret ut ad muros, urbique adverteret agmen
Ocius, et subita turbaret clade Latinos.
Ille, ut, vestigans diversa per agmina Turnum,
Huc atque huc acies circumtulit, adspicit urbem
Immunem tanti belli, atquc impune quietam.
Continuo pugnae accendit majoris imago ε
Mnesthea Sergestumque vocat, fortemque Serestum,
Ductores, tumulumque capit, quo cetera Teucrum
Concurrit legio; nec scuta, aut spicula, densi
Deponunt. Celso medius= stans aggere fatur :
Ne qua meis esto dictis mora : Jupiter hac stat:
Neu quis ob inceptum subitum mihi segnior ito.
Urbem hodie, caussam belli, regna ipsa Latini,
Ni frenum accipere et victi parere fatentur,
Eruam, et aequa solo fumantia culmina ponam.
Scilicet exspectem, libeat dum proelia Turno
Nostra pati, rursusque velit concurrere victus Σ
Hoc caput, o cives! haec belli summa nefandi.
Ferte faces properi, foedusque reposcite fiammis.
Dixerat 2 atque animis pariter certantibus omnes
Dant cuneum ; densaque ad muros mole feruntur.

b


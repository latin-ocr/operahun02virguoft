v. 492. AENEmos ' 1x. 141

Nate, refers? hoe sum terraque marique secuta ?
Figite me, si qua est pietas; in me omnia tela
Conjicite, o Rutuli ! me primam absumite ferro :
Aut tu, magne pater divom, miserere, tuoque
Invisum hoc detrude caput sub Tartara telo;
Quando aliter nequeo crudelem abrumpere vitam.
Hoc fletu concussi animi, moestusque per omnis
It gemitus ; torpent infractae ad proelia vires.
Illam incendentem luctus Idaeus et Actor,
Ilionei monitu et multum lacrimantis Iuli,
Corripiunt, interque manus sub tecta reponunt.
At tuba terribilem sonitum procul aere canoro
Increpuit : sequitur clamor, coelumque remugit.
Accelerant acta pariter testudine Volsci ς
Et fossas implere parant, ac vellere vallum.
Quaerunt pars aditum, et scalis adscendere muros,
Qua rara cst acies, interlucetque corona
Non tam spissa viris. Telorum effundere contra
Omne genus Teucri, ac duris detrudere contis,
Assueti longo muros defendere bello.
Saxa quoque infesto volvebant pondere, si qua
Possent tectam aciem perrumpere: quum tamen om.
Ferre juvat subter densa testudine casus. [nis
Nec jam sufficiunt: nam,qua globus imminet ingens,
Immunem Teucri molem volvuntque ruuntque ;
Quae stravit Rutulos late, armorumque resolvit
Tegmina. Nec curant caeco contendere Marte
Amplius audaces Rutuli, sed pellere vallo


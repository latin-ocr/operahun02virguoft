202 AENEIDOS XI. v. 4351.

Factaque Volcani manibus paria induat arma,
ille licet. Vobis animam ha'nc, soceroque Latino,
Turnus ego, haud ulli veterum virtute secundus,
Devovi. Solum Aeneas vocat. Et vocet oro ε
Nec Drances potius, sive est haec ira deorum,
Morte luat ; sive est virtus et gloria, tollat.

Illi haec inter se dubiis de rebus agebant
Certantes ; castra Aeneas, aciemque, movebat.
Nuntius ingenti per regia tecta tumultu
Eece! ruit, magnisque urbem terroribus implet:
Instructos acie, Tiberino a flumine Teucros,
Tyrrhenamque manum, ‘totis descendere campis.
Extemplo turbati animi, 'concussaque volgi
Pectora, et arrectae stimulis haud mollibus irae.
Arma manu trepidi poscunt 3 fremit armajuventus:
Flent moesti, mussantque, patres. Hic undique cla-
Dissensu vario magnus se tollit in auras: [mor
Haud secus, atque alto in luco cum forte catervae
Consedere avium, piscosove amne Padusae
Dant sonitum rauci per stagna loquacia cycni.

Immo, ait, o cives! arrepto tempore, Turnus.
Cogite concilium, et pacem laudate sedentes:

Illi armis in regua ruant. Nec plura locutus
Corripuit sese, et tectis citus extulit altis.

Tu, Voluse‚ armari Volscorum edice maniplis ;
Duc, ait, et Rutulos. Equitem, Messapus, iu armis,
Et cum fratre Coras, latis diffundite campis.

Pars aditus urbis firment, turresque capessant ,ε


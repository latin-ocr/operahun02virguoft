v. 828. AENEIDOS X. 18ss

Manibus et cineri, si qua est ea cura, remitto.
Hoc tamen infelix miseram solabere mortem ;
Aeneae magni dextra cadis. Increpat ultro
Cunctantis socios, et terra sublevat ipsum,
Sanguine turpantem comtos de more capillos.
Interea, genitor Tiberini ad fluminis undam
Volnera siccabat lymphis, corpusque levabat
Arboris acclinis trunco: procul aerea ramis
Dependet galea, et prato gravia arma quiescunt.
Stant lecti circum juvenes z ipse, aeger, anhelans,
Colla fovet, fusus propexam in pectore barbam ε
Multa super Lauso rogitat, multumque remittit, ’
Qui revocent, moestique ferant mandata parentis.
At Lausum socii exanimem super arma ferebant
Flentes, ingentem, atque ingenti volnere victum.
Agnovit longe gemitum praesaga mali mens.
Canitiem multo deformat pulvere, et ambas
Ad coelum tendit palmas, et corpore inhaeret.
Tantane me tenuit vivendi, nate, voluptas,
Ut pro me hostili paterer succedere dextrae
Quem genui?Tuane haec genitor per volnera servor,
Morte tua vivens ἓ Heu! nunc misero mihi demum
Exsilium infelix Ε nunc alte volnus adactum Ξ
Idem ego, nate, tuum maculavi crimine nomen,
Pulsus ob invidiam solio, sceptrisque paternis.
Debueram patriae poenas, odiisque meorum:
Omnis per mortes animam sontem ipse dedissem Ξ
Nuncvivo! neque adhuchomines,lucemqut-,re1i11quoz1


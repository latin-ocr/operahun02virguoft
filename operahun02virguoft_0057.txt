v. 438. AENEID'OS V1. 49

Fas obstat, tristique palus inamabilis unda
Alligat, et novies Styx interfusa coercet. “·

Nec procul hine partem fusi monstrantur in omnem
Lugentes campi ς sic illos nomine dicunt.
Hic, quos durus amor crudeli tabe peredit5
Secreti celant calles, et myrtea circum
Silva tegit: curae non ipsa in morte relinquunt. [len,
His Phaedram Procrin quelocis, moestamque Eriphy·
Crudelis nati monstrantem volnera, cernit3
Evadnenque, et Pasiphae-'u : his Laodamia
It comes», et, juvenis quondam, nunc femina, Caenis,
Rursus, et in veterem fato revoluta figuram.
Inter quas Phoenissa, recens a volnere, Dido·
Errabat silva in magna : quam Tro'i'us heros,
Ut primurn juxta stetit, agnovitque per umbram
Obscuram, qualem primo qui surgere mense
Aut videt, aut vidisse putat, per nubila Lunam ;
Demisit lacrimas, dulcique affatus amore est z
Infelix Dido! verus mibi nuntius ergo
Venerat exstinctam, ferroque extrema secutam !
Funeris heu ! tibi caussa fui ἓ Per siderajuro,
Per superea, et, si qua fides tellure sub ima est ;
Invitus, regina, tuo de littore cessi.
Sed me jussa deum, quae nunc has ire per umbras,
Per loca senta situ, cogunt, noctemque profundam,
Imperiis egere suis ς nec credere quivi
Hunc tantum tibi me discessu ferre dolorem.
Siste gradum, teque adspectu ne subtrahe nostroae

ΤοΜ. ΙΙ. G


170 AENEIDOS X. v. 466.

Tum Genitor natum dictis affatur amicis :

Stat sua cuique dies ε breve et irreparabile tempus
Omnibus est vitae ; sed famam extendere factis,
Hoc virtutis opus. Trojae sub moenibus altis

Tot gnati cecidere deum: quin occidit una
Sarpedon, mea progenies. Etiam sua Turnum
Fata vocant, metasque dati pervenit ad aevi.

Sic ait, atque oculos Rutulorum rejicit arvis.

At Pallas magnis emittit viribus hastam,
Vaginaque cava fulgentem deripit ensem. Ι
Illa volans, humeris surgunt qua tegmina summa,
Incidit 3 atque, viam clipei molita per oras,
Tandem etiarn magno strinxit de corpore Turni.
Hic Turnus ferro praefixum robur acuto
In Pallanta, diu librans, jacit, atque ita fatur:
Adspice, num mage sit nostrum penetrabile telum.

Dixerat 3 at clipeum, tot ferri terga, tot aeris,
Quem pellis totiens obeat circumdata tauri,
vibranti medium cuspis transverberat ictu;
Loricaeque moras et pectus perforat ingens.

Ille rapit calidum frustra de volnere telum :

Una eademque via sanguis animusque sequuntur.
Corruit in volnus ε sonitum super arma dedere :
Et terram hostilem moriens petit ore cruento.
Quem Turnus super assistens ε

Arcade8‚ haec, inquit, memores mea dicta referte
Evandro: Qualem meruit, Pallanta remitto. [est,
Quisquis honos tumuli, quidquid solamen humandi


y. 271. AENEIDOS XII. 229

Corpora constiterant contra, quos fida crearat
Una tot Arcadio conjunx Tyrrhena Gylippo ;
Horum unum, ad medium, teritur qna sutilis auro
Balteus, ct laterum juncturus fibula mordet,
Egregium forma juvenem, et fulgentibus armis,
Transadigit costas, fulvaque effundit arena.
At fratres, animosa phalam, accensaque luctu,
Pars gladios stringunt manibus, pars missile ferrum
Corripiunt, caeo-ique ruunt : quos agmina contra
Procurrunt Laurentum ; hinc densi rursus inundant
Troes, Agyllinique, et pictis Arcades armis.
Sic omnis amor unus habet decernere ferro.
Diripuere aras: it toto turbida coelo
Tempestas telorum, ac ferreus ingruit imber 3
Craterasque, focosque, ferunt, Fugit ipse Latinus,
Pulsatos referens, infecto foedere, divos.
Infrenant alii currus, aut corpora saltu
Subjiciunt in equos, et strictis ensibus adsunt.
Messapus regem, regisque insigne gerentem,
Tyrrhenum Aulestcn, avidus confundere foedus,
Adverso proterret equo: ruit ille recedens,
Et miser oppositis a tergo involvitur aris
In caput, inque humeros ε at fervidus advolat hasta
Messapus; teloque, orantem multa, trabali
Desuper, altus equ0, graviter ferit, atque ita fatur:
Hoc habet3 haec melior magnis data victima divis.
Concurrunt Itali, spoliantque calentia membra.
Obvius ambustum torrem Corynaeus ab ara


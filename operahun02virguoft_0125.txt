v. 579. AENEIDOS VIII. 117

Nunc, o nunc ! liceat crudelem abrumpere vitam,

Dum curae ambiguae, dum spes incerta futuri,

Dum te, care puer, mea sera et sola voluptas,

Complexu teneo ε gravior ne nuntius auris

Volneret. Haec genitor digressu dicta supremo

Fundebat : famuli collapsum in tecta ferebant.
Jamque adeo exierat portis equitatus apertis :

Aeneas inter primos, et fidus Achates3

Inde alii Trojae proceres: ipse agmine Pallas

In medio, chlamyde et pictis conspectus in armis ε

Qualis, ubi oceani perfusus Lucifer unda,

Quem Venus ante alios astrorum diligit ignis,

Extulit os sacrum coelo, tenebrasque resolvit.

Stant pavidae in muris matres, oculisque sequuntur

Pulveream nubem, et fulgentis aere catervas.

Olli per dumos, qua proxima meta viarum,

Armati tendunt. It clamor, et, agmine facto, [pum.

Quadrupedante putrem sonitu quatit ungula cam-
Est ingens gelidum lucus prope Caeritis amnem,

Religione patrum late sacer : undique colles

Inclusere cavi, et nigra nemus abiete cingit.

Silvano fama est veteres sacrasse Pelasgos,

Arvorum pecorisque deo, lucumque diemque,

Qui primi finis aliquando habuere Latinos.

Haud procul hinc Tarcho et Tyrrheni tuta tenebant

Castra locis; celsoque omnis de colle videri

Jam poterat legio, et latis tendebat in arvis.

Huc pater Aeneas et bello lecta juventus


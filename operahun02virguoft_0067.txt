v. 717. AENEIDOS VI. 59

Jampridem hanc prolem cupio enumerare meorum ς
Quo magis Italia mecum laetere reperta. ,
O pater! anne aliquas ad coelum hinc ire putandum
Sublimes animas, iterumque in tarda reverti [est
Corpora? quae lucis miseris tam dira cupido ?
Dicam equidem, nec te suspensum, nate, tenebo,
Suscipit Anchisem atque ordine singula pandit.
Principio‚· coelum, ac terras, camposque liquentis,
Lucentemque globum Lunae, Titaniaque astra,
Spiritus intus alit ς totamque, infusa per artus,
Mens agitat molem, et magno se corpore miscet.
Inde hominum pecudumque genus, vitaeque volan·
tum,
Et quae marmoreo fert monstra sub aequore pontus.
Igneus est ollis vigor, et coelestis origo,
Seminibus; quantum non noxia corpora tardant,
Terrenique hebetant artus, moribundaque membra.
Hinc metuunt, cupiuntque; dolent, gaudentque3
neque auras
Dispiciunt, clausae tenebris, et carcere caeco,
Quin et, supremo quum lumine vita reliquit,
Non tamen omne malum miseris, nec funditus omnes
Corporeae excedunt pestes : penitusque neccsse est
Multa diu concreta modis inolescere miris.
Ergo exercentur poenis, veterumque malorum
Supplicia expendunt. Aliae panduntur inanis,
Suspensae‚ ad ventos ι aliis sub gurgite vasto
Infectum eluitur scelus, aut exuritur igni.

ΗΕΖ


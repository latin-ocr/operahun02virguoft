210 AENEIDOS XII. ν. ὅῒίῗ.

Scalae improvise, subitusque apparuit ignis.
Discurrunt alii ad portas, primosque trucidant :
Ferrum alii torquent, et obumbrant aethera telis.
Ipse, inter primos, dextram sub moenia tendit
Aeneas, magnaque incusat voce Latinum ;
Testaturque deos, iterum se ad proelia cogi ;
Bis jam Italos hostis 3 haec altera foedera rumpi,-
Exoritur trepidos inter discordia civis ε
Urbem alii reserare jubent, et pandere portas
Dardanidis, ipsumque trahunt in moenia regem;
Arma ferunt aiii, et pergunt defendere muros :-
Inclusas ut cum latebroso in pumice pastor
Vestigavit apes, fumoque implevit amaro 3
Illae intus, trepidae rerum, per cerea castra*
Discurrunt, magnisque acuunt stridoribus iras ;
Volvitur ater odor tectis ; tum murmure caeco
Intus saxa sonant ; vacuas it fumus ad auras.
Accidit haec fessis etiam fortuna Latinis,
Quae totam luctu concussit funditus urbem.
Regina, ut tectis venientem prospicit hostem,
Incessi muros, ignis ad tecta volare,
Nusquam acies contra Rutulas, nulla agmina Turnis
Infelix pugnae juvenem in certamine credit
Exstinctum 3 et, subito mer-tem turbata dolore,
, Se caussam clamat, crimenque, caputque malorum ς»
{stultaque per moestum demens effata furorem,
Purpureos moritura manu discindit amictus,
Et nodum informis leti trabe nectit ab alta.


v. 437. AENEIDOS XII. 235

Defensum dabit, et magna inter praemia ducet.
Tu facito, mox cum matura adoleverit aetaS, [rum,
Sis memor 3 et te, animo repetentem exempla tuo-
Et pater Aeneas, et avunculus excitet Hector.

Haec ubi dicta dedit, portis sese extulit ingens,
Telum immane manu quatiens : simul agmine denso
Antheusque Mnestheusque ruunt; omnisque relictis
Turba fluit castris. Tum caeco pulvere campus
’ Miscetur, pulsuque pedum tremit excita tellus.
Vidit ab adverso venientis aggere Turnus,
Videre Ausonii ς gelidusque per ima cucurrit
Ossa tremor. Prima ante omnis Juturna Latinos
Audiit agnovitque sonum, et tremefacta refugit.
Ille volat, campoque atrum rapit agmen aperto.
Qualis, ubi ad terras, abrupto sidere, nimbus
It mare per medium : miseris, heu ! praescia longe
Horrescunt corda agricolis : dabit ille ruinas
Arboribus, stragemque satis 3 ruet omnia late ε
Ante volant, sonitumque ferunt ad littora, venti.
Talis in adversos ductor Rhoeteius hostis
Agmen agit3 densi cuneis, se quisque, coactis [rim,
Agglomerant. Ferit ense gravem Thymbraeus Osi-
Archetium Mnestheus, Epulonem obtruncat Acha-

tes,
Ufentemque Gyas z cadit ipse Tolumnius augur,
Primus in adversos telum qui torserat hostis.
Tollitur in coelum clamor, versique vicissim
Pulverulenta fuga Rutuli dant terga per agros.
G g 2

